༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG18563
ImageGroup:
ISBN:
11KG18633
n/a
LCCN:
n/a
Title:
གོ་སླ་བའི་མཚན་ཉིད་རིག་པ།
go sla bali mtshan nyid rig pa/
Author:
||n/a
Descriptor:
Original Publication:
n/a;n/a
Place:
Publisher:
pe cin/
mi rigs dpe skrun khang/
1987
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2014



ངག་རྒྱུན་ལོ་རྒྱུས་དེབ་ཕྲེང་། ༣༦
Ill
D33820
རྒྱལ་ཁབ་ཤོར་བའི་ཕ་བུའི་བདེ་སྡུག་
འབེལ་གཏམ་ལོ་རྒྱུས།
སྒང་པ་བདེ་སྐྱིད་ཕ་ཕུན་ཚོགས་དང་བུ་ཟླ་བ་རིན་ཆེན།
ORAL HISTORY SERIES 36



རྒྱལ་ཁབ་ཤོར་བའི་ཕ་བུའི་
བདེ་སྡུག་འབེལ་གཏམ་
ལོ་རྒྱུས།
ལོ་རྒྱུས་གསུང་མི།
ཕ་ཕུན་ཚོགས་དང་བུ་ཟླ་བ་རིན་ཆེན།
བོད་ཀྱི་དཔེ་མཛོད་ཁང་།



© 2014 Library of Tibetan Works & Archives
All RIGHTS RESERVED
No portion of this book may be reproduced or used in any form,
or by any means, without prior permission of the publisher.
རྩོམ་སྒྲིག་ཚོགས་ཆུང་།
སྤྱི་ཁྱབ་འགན་འཛིན་དགེ་བཤེས་ལྷག་རྡོར་ལགས། དབང་འདུད་
ཚེ་རིང་། དམ་ཆོས་དཔལ་བཟང་། ཚེ་དབང་བུ་འཁྲིད།
བཀྲ་ཤིས་ཚེ་རིང༌།
མདུན་ཤོག་དཔར་རིས། གམ་པ་རྫོང་།
Book cover photo: Gampa District.
Photograph courtesy: John Claude White, 1903
Published by the Library of Tibetan Works & Archives,
Dharamsala, H.P. 176215 India,



གླེང་བརྗོད།
༈ སྤྱི་ནོར་༧གོང་ས་༧སྐྱབས་མགོན་ྋརྒྱལ་དབང་སྐུ་ཕྲེང་བཅུ་བཞི་པ་ཆེན་པོ་
མཆོག་ནས་དགོངས་གཞི་དགོས་པ་བླ་མེད་ཀྱིས་བོད་ཀྱི་ཆོས་དང་རིག་གཞུང་
གཅེས་སྐྱོང་གོང་འཕེལ་གྱི་རྨང་གཞིའི་སྲི་ཞུར་དམིགས་ཏེ། ༡༩༧༠ ལོར་འདི་ག་
བཞུགས་སྒར་བོད་ཀྱི་དཔེ་མཛོད་ཁང་འདི་བཞིན་ཆེད་དུ་རྩ་འཛུགས་བསྐྱངས་པ་
ལྟར། སྐབས་བབས་ཆོས་རིག་གང་སར་སྤྱི་སྨན་ཞབས་འདེགས་གཞི་རྒྱ་མི་ཆུང་
བ་ཞིག་བསྒྲུབས་དང་སྒྲུབ་བཞིན་པའི་ཡ་གྱལ། བོད་བསྟན་སྲིད་མི་རིགས་ལོ་
རྒྱུས་གོམས་སྲོལ་དང་བཅས་པར་དུས་འགྱུར་རྐྱེན་དབང་ཤུགས་དྲག་གིས་ཉམས་
རྒུད་སྣ་ཚོགས་བྱུང་དང་ཡོང་འགྱུར་བློས་འགན་བཟོད་བྲལ་ལ་བརྟེན། རང་རེའི་
སྐྱབས་བཅོལ་བོད་མིའི་སྤྱི་ཚོགས་ཁོངས་སེར་སྐྱ་ཞི་དྲག་མི་སྣ་རྒན་རབས་རྣམས་
ཀྱི་ཞལ་རྒྱུན་ཁོ་ནར་གནས་པའི་བོད་ཀྱི་རྒྱལ་རབས་ལོ་རྒྱུས་དང༌། ཡུལ་དགོན་
མཁར་རྫོང་གི་ཆགས་རབས། རིས་མེད་སྐྱེས་ཆེན་དང་གྲུབ་ཐོབ་རྣལ་འབྱོར་ཕོ་
མོའི་མཛད་པ་རྣམ་ཐར། གསང་སྔགས་ཐུན་མོང་མ་ཡིན་པའི་དབང་བཀའ་དང་
མན་ངག་ཟབ་ཁྲིད། ལྷ་ལྡན་སྨོན་ལམ་ཆེན་མོ་སོགས་གདན་ས་ཆོས་རྒྱུད་མ་ལག་
སོ་སོའི་མདོ་སྔགས་ཕྱག་བཞེས་ཆོག་རྒྱུན་དང་། གར་ཐིག་དབྱངས་གསུམ། ཆབ་
སྲིད་ཞི་དྲག་གི་སྣེ་མོ་བ་དང་དཔོན་བརྒྱུད། རིག་གནས་དང་ལག་རྩལ་མཁས་པ་
སོགས་མི་སྣ་གྲགས་ཅན་རིགས་ཀྱི་ལོ་རྒྱུས། གཏེར་དངོས་ཁྱད་ནོར་དང་ལག་རྩལ་



IV རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཐོན་ཁུངས། ཡུལ་ལུང་ཡས་མས་སོ་སོའི་ལོ་གསར་སོགས་དུས་སྟོན་ཁག ནམ་
དུས་དང་འབྲེལ་བའི་ཞིང་འབྲོག་འཚོ་བའི་ལས་རྩོལ་རྣམ་གྲངས། གཉེན་སྒྲིག་
ཆང་སའི་ལམ་སྲོལ། བླ་སློབ་རིམ་བརྒྱུད་དང་ཕ་ཚེ་བུ་རབས་སུ་བརྒྱུད་པའི་ཆོས་
སྲིད་ལས་འབྲས་དང་། མི་སྤྱོད་ཡ་རབས་སུ་སྤྱོད་པའི་ཟབ་གནད་སྟོན་པའི་ངག་
གདམས་བསླབ་བྱ་མི་རབས་ཀྱི་ཞལ་རྒྱུན། གནག་ཕྱུགས་དང་སྒོ་ཟོག་སེམས་ཅན་
སྐྱེ་འཕེལ་སྐྱོང་གསུམ་སྐོར། དེ་བཞིན་ཡངས་ཤིང་རྒྱ་ཆེའི་གངས་ཅན་བོད་རྒྱལ་
ཁབ་ཆེན་པོའི་མཐའ་དབུས་ཁོར་ཡུག་གངས་རི་དང་། གནས་རི། རྩྭ་ཐང་། ཆུ་
ཆེན། མཚོ་དང་མཚེའུ་སོགས་ཀྱི་གནས་བབས། རི་ཀླུང་སྐམ་གཤེར་དུ་གནས་
པའི་སྲོག་ཆགས་སྤྱི་སྒོས་ཀྱི་རྣམ་གྲངས་དང་རང་བྱུང་ཁྱད་ཆོས་དང་འབྲེལ་བའི་
ཁོར་ཡུག་སྲུང་སྐྱོབ་སྐོར། བོད་རང་གི་ཕོ་མོ་རྒན་བྱིས་སོ་སོའི་རྩེད་མོའི་རྣམ་གྲངས་
དང་། རྩལ་སྦྱོང་། ཡུལ་ལུང་སོ་སོའི་ཕོ་མོའི་ཆས་གོས་དང་རྒྱན་ཆའི་བྱེ་བྲག ལྷག་
པར་གཞས་ཆེན་དང་། གདངས་རིང་། འཁྲུག་གཞས། ལ་གླུ། འབྲོག་གཞས། གླིང་
སྒྲུང་། འབྲས་དཀར་དང་རྦད་ལ་སོགས་པའི་བཤད་པའི་རྣམ་གྲངས། ཕ་གཏམ་བུ་
འཇགས་ཀྱི་ཁ་ཤགས་དང་གཏམ་དཔེ། འདས་པའི་ལོ་རྒྱུས་མཚོན་ནུས་ཀྱི་དཔྱད་
གཞས་དང་རྒྱག་གཏམ་གླུ་ཤགས་སོགས་མདོར་ན་བོད་མི་རིགས་ཀྱི་ཐུན་མོང་མ་
ཡིན་པའི་རང་བཞིན་ཁྱད་ཆོས་དང་། རྒྱུན་འཇགས་གོམས་གཤིས་བཟང་པོའི་ར་
སྤྱོད་མཚོན་ངེས་བརྗེད་དུ་ཕངས་པ་རྣམས་ད་ཆ་མི་རབས་བརྗེས་དང་བརྗེ་མཚམས་
སུ་གཏུགས་པས་སྔོན་རྗེས་རྒྱུན་མཐུད་ཟམ་པ་ལྟ་བུའི་འགན་ཁུར་ད་ལྟའི་མི་རབས་
འདིར་འཁྲི་བ་རང་བཞིན་ཡལ་བོར་དུ་འཇོག་བློས་མ་བཟོད་པར་མཁས་མྱོང་གཉིས་
ཅན་གྱི་རང་རིགས་བགྲེས་སོང་ཁག་རིམ་གཤེགས་ལོ་རེ་ཇེ་ཉུང་དུ་འགྲོ་བཞིན་ལ་
བརྟེན། རྒྱ་གར་ལྷོ་ཕྱོགས་གཞིས་ཆགས་ཁག་དང་། བལ་ཡུལ། འབྲུག་ཡུལ། ཀ་



གླེང་བརྗོད། V
རྡོར་སྒང་གསུམ། དྷ་ས། སྤྱི་ཏི། ཀི་ནོར། ལ་དྭགས། མ་ནཱ་ལི་སོགས་བོད་མི་འདུ་
སྡོད་ས་གནས་གང་སར་ད་ལྟ་འཚོ་བཞུགས་སེར་སྐུ་བགྲེས་སོང་ཁག་ཆེད་དུ་གདན་
ཞུ་དང་། ཡང་ན་ཁུངས་སོ་སོར་མི་འགྲོ་ཆེད་བཅར་གྱི་ལམ་ནས་བོད་ཆོལ་གསུམ་རྒྱ་
ཁྱབ་ཚང་མའི་ལོ་རྒྱུས་ཅི་རིགས་འཚོལ་ཞིབ་སྒྲ་འཇུག་བྱས་ཏེ་གསོག་སྒྲུབ་ལས་དོན་
བྱེད་པོ་ངག་རྒྱུན་ལོ་རྒྱུས་སྡེ་ཚན་འདི་བཞིན་ཟུར་འཛུགས་གནང་བ་ལྟར། འགན་
ཁུར་ཡིག་འབེབས་ཀྱིས་རང་རེའི་བོད་མིའི་སྤྱི་ཚོགས་ཁྲོད་དུ་དར་སྤེལ་སྔར་ལམ་
རྒྱུན་འཇགས་འབྱུང་ཐབས་སུ་དེབ་ཕྲེང་རིམ་མཐུད་དཔར་འདོན་ཐུབ་ཐབས་ཁུར་
བརྩོན་ཞུ་བཞིན་ཡོད། དེ་ཡང་ལོ་རྒྱུས་གསུང་པ་པོ་སོ་སོའི་མྱོང་རྒྱུས་དགོངས་ཚུལ་
གང་གསུངས་སོར་བཞག་ཡིག་འབེབས་གུང་བསྒྲིགས་ཀྱིས་རྒྱ་ཆེའི་ཀློག་པ་པོའི་
སྤྱན་ལམ་དུ་ཉམས་ཞིབ་དཔྱད་གཞིར་དཔར་འགྲེམས་ཞུ་རྒྱུ་ལས། བརྗོད་དོན་
རྣམས་ལ་བཅོས་སྒྲིག་གི་འགན་དབང་སྤྱད་མེད་པས་འདི་ག་བོད་ཀྱི་དཔེ་མཛོད་
ཁང་ངམ་ཞུ་སྒྲིག་ཚོགས་ཆུང་གི་འདོད་དབང་བསམ་ཚུལ་ཡིན་པའི་ཁྱབ་པ་མེད་
ཅིང་། ལས་དོན་འདི་ཐོག་ ༡༩༧༦ ལོ་ནས་བཟུང་ཐོག་མར་གལ་ཆེར་དགོངས་
བཞེས་འཆར་འགོད་ཀྱིས་མུ་མཐུད་ཐུགས་ཁུར་བཞེས་མཁན་དཔེ་མཛོད་འགན་
འཛིན་ལས་ཟུར་སྐུ་གཤེགས་རྒྱ་མཚོ་ཚེ་རིང་མཆོག་གིས་དབུས་རྒྱབ་སྐྱོར་གནང་
མཁན་སྡེ་ཚན་འདིའི་ལས་ཟུར་རྣམ་པ་དང་། ལྷག་པར་ད་ཕན་དཔལ་འབྱོར་གྱི་
རྒྱབ་རྟེན་རྒྱུན་མར་གནང་མཁན་རྒྱ་གར་དབུས་གཞུང་དང་། རོགས་རམ་ཚོགས་
ཁག་གི་བཀའ་དྲིན་ལ་རྗེས་དྲན་ཞུ་རྒྱུ།
དེབ་ཕྲེང་ ༡༦ པ་འདིའི་ནང་སྒང་པ་བདེ་སྐྱིད་ཕ་ཕུན་ཚོགས་ལགས་ཀྱིས་
གམ་པ་རྫོང་ཁོངས་འབྲོག་བྱ་སྒང་པའི་ཡུལ་གྱི་ཆགས་བབ་དང་། གནའ་སྲོལ་
དུས་སྟོན། གཉེན་སྒྲིག་ཆོ་ག རྒྱ་དམར་བོད་སླེབས་བཙན་བྱོལ་དུ་ཕེབས་སྟངས་



VI རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སོགས་ཀྱི་ལོ་རྒྱུས་དང་། སྒང་པ་བདེ་སྐྱིད་བུ་ཟླ་བ་རིན་ཆེན་ལགས་ནས་རང་ཉིད་
ལམ་བཟོ་རྒྱུག་སར་སྐྱེས་པ་ནས་བཟུང་ད་བར་བཙན་བྱོལ་སྤྱི་ཚོགས་ནང་བདེ་
སྡུག་མྱོང་ཚོར་ལོ་རྒྱུས་ལས་འཕྲོས་པའི་གཞེན་སྐུལ་དག་མི་རབས་གསར་པ་རྣམས་
ནས་ཐུགས་སྣང་བརྒྱུད་འཇགས་ཡོང་རེས་འགྲོ་གྲོན་ཆ་ཚང་རང་ངོས་ནས་བཏང་
སྟེ། བོད་ཀྱི་དཔེ་མཛོད་ཁང་སྤྱི་ཁྱབ་འགན་འཛིན་དགེ་བཤེས་ལྷག་རྡོར་ལགས་ཀྱི་
བཀའ་འཁྲོལ་འོག་འདི་ག་ངག་རྒྱུན་ལོ་རྒྱུས་སྡེ་ཚན་ནས་ལོ་རྒྱུས་བདག་པོ་དང་ངོ་
ཐུག་མཐའ་དཔྱོད་དང་། དག་ཐེར་ཞིབ་ཚགས་བྱས་པ་བརྒྱུད་ཕྱོགས་སྒྲིག་དཔར་
འགྲེམས་ཞུས་པའོ།།



དཀར་ཆག
........…..........
....16
གླེང་བརྗོད། .....
.............III
ཀ སྒང་བདེ་སྐྱིད་ཕ་ཕུན་ཚོགས་ལགས་ནས་གསུངས་པའི་ལོ་རྒྱུས།
༡ འབྲོག་པ་བྱ་སྒང་པའི་སྔོན་དུས་ཀྱི་བྱུང་རབས།…................ 1
༢ ལུང་པའི་ཆགས་དབྱིབས།............
༣ ལོ་གསར་སོགས་ཡུལ་གྱི་དུས་སྟོན། ...............
སྒང་པའི་ལེབ། ཁྲལ་བསྡུའི་ལམ་ལུགས། ….............
༥ གཙང་གི་ཆོས་སྡེ་བཀྲས་ལྷུན།......
༦ ཉེ་འཁྲིས་ཀྱི་ཚོང་འདུས་གྲོང་བརྡལ་ཁག.….............
༧ སྒང་པའི་བརྒྱ་དཔོན་བརྗེ་ལེན།...
སྟོན་ལས་དང་ས་ཞིང་འདེབས་ལས། .....…. ....….……….….....
༩ འཇིག་རྟེན་མཐུན་འཇུག་གི་ཆོ་ག ......
...……………………………..
༡༠ གཉེན་སྒྲིག་ཆོ་གའི་བཤད་པ།.…....…...
༡༡ གཞས་ཞབས་བྲོའི་སྐོར།............. .............….....31
༡༢ རྒྱལ་པོ་མི་ཆུང་།....
..........................34
༡༣ རྒྱལ་པོ་མི་ཆུང་གི་སྐོང་ཕྲིན་ཞལ་བཤུས།..........
༡༤ རྒྱ་དམག་སླེབས་རྗེས་མི་དང་རི་སྐྱེས་སྲོག་ཆགས་ཀྱི་
ཚེ་སྲོག་ཤོར་བ།
• •....................27



VIII རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
༡༥
༡༦
༡༧
༡༨
༡༩
སྡུག་སྦྱོང་མནར་གཅོད།
...............….55
སྐྱབས་བཅོལ་དུ་ལམ་བཟོར་ཞུགས་པ།…....….........…...
བོད་དུ་ཕྱིར་ལོག་སྐབས་ཀྱི་མཐོང་ཐོས། ..................62
ཕ་ཡུལ་ཤོར་ཏེ་ས་མཐར་གྱུར་བའི་སྡུག་བསྔལ།...............
ལོ་རྒྱུས་གསུང་མི་ངོ་སྤྲོད།.....…..…..………..
ཁ སྒང་པ་བདེ་སྐྱིད་ཟླ་བ་རིན་ཆེན་ལགས་ཀྱི་ལོ་རྒྱུས།
༡ ཐོག་མར་བརྗོད་པའི་གཏམ། .....
༢ གཞིས་རྩེ་ཁུལ་གྱི་གནས་ཡིག་ལས་གམ་པ་རྫོང་བཤད་པ། ......
༣ རང་གི་མི་ཚེའི་མྱོང་ཚོར་བརྗོད་པ།...…...
༤ རང་ཉིད་སྐྱེས་ས།…..…....
..............
རྒྱ་གར་ལྷོ་ཕྱོགས་སུ་སློབ་གྲྭར་བསྐྱོད་པ།..............
༦ དཀའ་སྡུག་འོག་གི་འཚར་ལོངས།
༧ གཞོན་དུས་ཀྱི་གནས་སྟངས།.............
༨ གཞོན་དུས་ཚོང་ལས་ལ་ཕྱིན་པ། ...............….............…..91
༩ གཞིས་ཆགས་ཁྲོད་ཀྱི་གནས་སྟངས།…..............
༡༠ བོད་ཀྱི་རིག་གཞུང་གི་བག་ཆགས་ཐོག་མ།....….....…...….…...94
༡༡ དྭང་སློབ་དམག་སྒར་དུ་ཞུགས་པ།….....…....…....
༡༢ ༧གོང་ས་མཆོག་གི་སྐུ་སྲུང་དང་། ནང་ཆོས་ལ་ཐོས་བསམ། ...…..10
༡༣ བརྗེད་མི་ཐུབ་པའི་ཉིན་མོ་ཞིག ...…...…...……..103
༡༤ ཕའི་ཤུགས་རྐྱེན་གྱིས་མི་ཚེ་བཟང་ཕྱོགས་ལ་བསྒྱུར་བ།...…...…...105



དཀར་ཆག IX
.......................... 117
121
126
• •...]40
142
..............
• •….... 148
༡༥ ཚོང་ལས་འགོ་བཙུགས་ཏེ་སྤྱི་ཚོགས་ནང་ལས་ཀ་བྱས་པ།...…..106
༡༦ ནང་མིའི་ལོ་རྒྱུས།.…..….....
.....111
༡༧ རྩེད་རིགས་སྐོར།
༡༨ ངའི་སེམས་ཁོངས་ཀྱི་ཏཱ་ལའི་བླ་མ།..................
༡༩ ཚོགས་སྐྱིད་ཁག་གི་ལས་དོན་ལ་ཞུགས་ཚུལ། ..............
༢༠ རང་ནུས་དཔགས་པའི་གཞན་ལ་རོགས་ཕན་བྱས་སྐོར།…….…….…134
༢༡ བཟང་སྤྱོད་ཉམས་ཆག …......….….. ...................
༢༢ རང་འཚོ་དང་སྦྱིན་བདག་གླེང་བ། ....................
༢༢ ཕུགས་རྒྱང་རིང་པོའི་བསམ་བློ་གཏོང་ཕྱོགས། ….....…...…...
༢༤ སྒྱུ་རྩལ་རིག་གནས་སྐོར།
༢༥ ཚོང་ལས་ཇི་ལྟར་གཉེར་ཚུལ་སྐོར།.…............
༢༦ ཤེས་ཡོན་ཐད་འཐུས་ཤོར་སོང་བའི་ལོ་ཟླ་ནག་པོ།……........
༢༧ མཁས་དབང་གི་ཁྱད་མིང་སྐོར།
༢༨ ཆོས་ལུགས་གྲུབ་མཐའ་དང་སྤྱི་ཚོགས།…................
༢༩ ལག་ལེན་མེད་པའི་ཁ་ཕོ་ཆེན་པོ།...
༢༠ བོད་པའི་སྤྱི་ཚོགས་ཀྱི་དཀའ་ངལ་འཕར་མ།…....….......
༢༡ སྤྱི་ཚོགས་ནང་གི་ཀུན་སྤྱོད་སྐོར།.................
༣༢ སྐྱེས་ཕོ་མོའི་ཐོབ་ཐང་སྐོར།.........
ཞ༣ རབ་བྱུང་གི་ཐོག་ལ་མཐོང་ཕྱོགས། .....….….………...….…..
༣༤ བོད་ཀྱི་ཆབ་སྲིད་སྐོར།........ ................................
༢༥ འཕགས་བོད་མཛའ་འབྲེལ། .....…....………….....….........
...........154
• • •。、....170
.............178



X རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
201
༢༦
༣
༣༨
༣༩
༡
ཚོང་ལས་ཐོག་ནས་གཞན་ཕན།.....................
བཙན་བྱོལ་ནང་གི་འོས་བསྡུའི་མྱོང་ཚོར།.................205
མཇུག་བསྡུའི་གཏམ། …... ...….....…....…....…....209
སྒང་པ་བདེ་སྐྱིད་ཟླ་བ་རིན་ཆེན་ལགས་ངོ་སྤྲོད།...…....…......212
ལོ་རྒྱུས་དང་འབྲེལ་ཡོད་འདྲ་དཔར་ཁག.........…..........215



སྒད་པ་བདེ་སྐྱིད་ཕ་ཕུན་ཚོགས་ལགས་
ནས་གསུངས་པའི་ལོ་རྒྱུས།
འབྲོག་པ་བྱ་སྒང་པའི་སྔོན་དུས་ཀྱི་བྱུང་རབས།
ཁོ་བོ་སྒང་པ་བདེ་སྐྱིད་ཟླ་བ་རིན་ཆེན་གྱི་སྐྱེད་བྱེད་བདེ་སྐྱིད་ཕུན་ཚོགས་ལགས་
དགུང་ལོ་བཅུ་གཅིག་བཅུ་གཉིས་ཙམ་ཟིན་པ་ནས་བཟུང་ཐུགས་དྲན་ཇི་སོས་
ཀྱི་ལོ་རྒྱུས་གསུངས་པ་འདི་ལྟར། ང་ཚོའི་ལུང་པ་དེའི་མིང་ལ་སྔོན་མ་བསྐལ་པ་
དང་པོ་ཆགས་དུས་ནས་འབྲོག་བྱ་སྒང་པ་ཟེར། འབྲོག་བྱ་སྒང་ཟེར་དགོས་དོན་
ནི། ལུང་པ་དེར་མི་རབས་ཐོག་མ་དར་སྐབས་རྫོང་དཔོན་དེ་སྐུ་དབང་ཆེན་པོ་ཡིན་
སྟབས། ལུང་པའི་ན་གཞོན་བརྒྱ་ཐམ་པ་དང་། སེམས་ཅན་ར་ལུག་དང་གཡག་
བརྒྱ་ཐམ་པ་བྱ་གཅོད་ཕོ་ཆེན་བཟོ་སྐབས་མི་དེ་དག་ལས་གཅིག་མ་གཏོགས་དེ་
མིན་མ་ཤི་བར་ཚེ་ལས་ཐར་བ་དང་། དེ་འདྲའི་བྱ་གཅོད་བྱས་པའི་གནས་ཚུལ་
ལ་བརྟེན་ནས་ལུང་པའི་མིང་ལ་བྱ་སྒང་པ་ཞེས་ཐོགས་ཤིང་། འབྲོག་ཟེར་བ་ཡུལ་
མི་སྤྱི་ཡོངས་ཀྱི་ཆ་ནས་འབྲོག་ལས་ཀྱི་འཚོ་བར་བརྟེན་པས་ཡིན་པ་དང་། བྱ་ཟེར་
བ་དེ་གོང་གི་བྱ་གཅོད་བྱས་པ་དང་འབྲེལ་བ་ཡོད། སྒང་པ་ཟེར་བ་གནས་ཡུལ་
ས་བབས་སྒང་ཐོག་ལྟ་བུ་ཞིག་ཡིན་སྟབས་འབྲོག་བྱ་སྒང་པ་ཞེས་གྲགས་པ་རེད་
ཟེར། མི་དེ་ཚོར་བྱ་གཅོད་བྱེད་དགོས་དོན་ནི་ལས་ཀར་བཀོལ་དུས་ཐང་ཆད་རྒྱུ་
མེད་པར་དཔའ་རྩལ་ལྡན་པ་གང་ཞིག་ལ། རྫོང་དཔོན་ཁོ་རང་གི་བཀོད་དོན་བཞིན་
བྲག་བརྐོ་དུས་ཡག་པོ་ཡོང་གི་རེད་ཅེས་བྱ་གཅོད་བཏང་བ་ཡིན་འདུག ཡང་ཁ་



2 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཤས་ཀྱིས་འབྲོག་ས་དེར་བྱ་སྒང་པ་བཀྲ་ཤིས་ཟེར་བ་མང་པོ་ཡོད་པའི་རྒྱུ་མཚན་
གྱིས་འབྲོག་བྱ་སྒང་པ་ཞེས་མིང་ཐོགས་ཚུལ་གྱི་བཤད་རྒྱུན་ཡང་ཡོད།
ང་ཚོའི་ལུང་པ་བྱ་སྒང་པ་ཞེས་པ་དེ་རྒྱ་ཁྱོན་ཆེན་པོ་དང་། རྩྭ་ཁ་ཆུ་རིས་ཧ་
ཅང་ཡག་པོ་ཡོད་པའི་ལུང་པ་ཞིག་རེད། དེར་བརྟེན་དབྱར་ཁ་ཤར་བའི་སྐབས་
འབྲོག་པ་དེ་ཚོ་དབྱར་ས་ལ་ཕྱིན། སྟོན་ཁ་ཤར་སྐབས་སྟོན་སར་ཕྱིན། དགུན་ཤར་
ན་ས་དྲོ་སར་སྤོས་ནས་སྡོད་པ་རེད། དེ་འདྲའི་སྐབས་སུ་གཡག་ལུག་དེ་ཚོ་ཡང་
ཡར་ཡར་དེད་དེ་སྐྱས་སྤོས་ནས་འགྲོ་སྐབས་མི་མང་པོ་ཞིག་ལོ་ན་རྒས་ཤིང་། ཁ་
ཤས་ཞ་ར་ཆགས་པ་དང་། ཁ་ཤས་ལོང་བ་ཆགས་པ་སོགས་རྒས་འཁོགས་རྐང་
ལག་མི་བདེ་བ་མང་པོ་ཆགས་ཡོང་དུས་རྟག་པར་གནས་སྐྱེལ་སྤོ་བྱེད་རྒྱུ་དཀའ་ངལ་
ཆེན་པོ་དང་། རྟ་དང་གཡག་ལ་བསྐྱོན་ནས་ཡར་མར་ཁུར་ན་ཡག་པོ་མི་འདུག་
ཅེས་ཡུལ་དེར་ཞ་བོ་དང་། ལོང་བ། རྒས་འཁོགས་སྡོད་སའི་གྲོང་སྡེ་ཞིག་རྒྱག་
རྒྱུའི་ཐག་བཅད་ནས་བརྒྱབ། རྒས་འཁོགས་དང་ལོང་ཞར་རྣམས་ལ་གཡོག་བྱེད་
མི་རེ་བཞག གནས་དེར་ཞ་བོ་དང་ལོང་པ་མང་པོ་སྡོད་ས་ཡིན་སྟབས་ལོང་གྲོང་
ཞེས་མིང་བཏགས། དེ་མིན་ཡུལ་མི་ལོ་གཞོན་རྣམས་དབྱར་དགུན་གྱི་ས་ཆར་སྐྱེས་
སྤོས་ནས་སེམས་ཅན་གྱི་མཇུག་ལ་འགྲོ་རྒྱུ་བྱས། ལོང་གྲོང་དེ་ལ་མི་ཚང་ཐེམ་པ་
བརྒྱ་གྲོང་ཞིག་གི་ཁང་པ་ཡོད་པ་རེད། དེ་ག་དུས་ནས་བྱུང་བ་ཡིན་མིན་བཤད་རྒྱུ་
མེད། གནས་ཚུལ་དེ་བྱུང་ནས་མི་ལོ་བརྒྱ་ཕྲག་མང་པོ་སོང་ཟིན་པ་རེད། དེའི་སྔོན་
ལ་འབྲོག་པ་འབྲོག་རྐྱང་ཡིན་པས་མིང་ལ་ཡང་འབྲོག་བྱ་སྒང་པ་ཟེར་གྱི་ཡོད། རྗེས་
སུ་ང་ཚོའི་ལུང་པ་དེ་སྟོབས་ཆེན་པོ་ཡིན་དུས་ས་མ་འབྲོག་བྱེད་དགོས་ཀྱི་འདུག་
ཅེས་ཡུལ་གྱི་སྨད་དེ་ཧ་ལས་པའི་ས་ཆ་ཡག་པོ་ཡོད་དུས་སོ་སོའི་ཟས་གོས་ཀྱི་དོན་
དུ་འབྲུ་རིགས་འདེབས་ལས་དང་ཕ་གཞིས་བཟོ་བ་སོགས་བྱས་ཏེ། མི་ཚང་སྟོབས་



འབྲོག་པ་བྱ་སྒང་པའི་སྔོན་དུས་ཀྱི་བྱུང་རབས། 3
ཆེ་ཆུང་ལ་གཞིགས་པའི་ས་ཆ་བགོ་སྐབས་མི་ཚང་ཆེ་བ་རྣམས་ལ་ས་ཞིང་སོན་འགྲོ་
འབྲུ་ཁལ་བཅུ་བདུན། བཅུ་དྲུག བཅོ་ལྔ། བཅུ་གཉིས། བརྒྱད། མི་ཚང་ཆུང་བ་
རྣམས་ལ་ས་སོན་འགྲོ་འབྲུ་ཁལ་གསུམ་བཞི་རེ་བཅས་སུ་བགོས་ཏེ་ས་མ་འབྲོག་བྱས་
ནས་རང་ཁ་རང་གསོ་ཐུབ་ཐབས་ལ་འབད་འདུག
ང་ཚོའི་ལུང་པ་དེར་སྔོན་མ་གཡུང་དྲུང་བོན་གྱི་ཆོས་བྱེད་ཀྱི་ཡོད་འདུག དེ་
རྗེས་རིམ་པས་སྔ་འགྱུར་རྙིང་མ་དར་ཁྱབ་བྱུང་སྟེ་བོན་དང་རྙིང་མ་ཟུང་འབྲེལ་འདྲ་
པོ་ཞིག་རེད། ལུང་པ་རང་ལ་དགོན་སྡེ་གསུམ་ཙམ་ཡོད། བོན་པོའི་དགོན་པ་ཞིག་
དང་། ཁྲ་ཚང་དགོན་པ། གཞན་རྙིང་མའི་དགོན་པ་ཞིག་བཅས་ཡོད། དགོན་
སྡེ་གསུམ་པོ་མང་ཆེ་བ་བཙུན་མ་རྐྱང་པ་ལས་གྲྭ་པ་ཡོད་མ་རེད། སྔོན་སྟོང་རོ་
ཞེས་པར་རང་བྱུང་བླ་མ་ཞིག་བཞུགས་ནས་རྙིང་མའི་དགོན་པ་ཇོ་ཁང་ཞེས་པ་
ཆགས། དགོན་པ་དེར་གྲྭ་པ་བརྒྱད་དགུ་ཙམ་ཞིག་ལས་མེད་པ་རེད། ཇོ་ཁང་དགོན་
པ་ནི་སྟོང་རོ་ཞིག་ཡིན་ཡང་། དགོན་པ་དེར་རྟེན་གཙོ་ཇོ་བོ་རིན་པོ་ཆེའི་སྐུ་ཞིག་
ཡོད། དགོན་པ་དེར་བླ་མ་ཞིག་བྱུང་ཡོད་པ་ཁོང་གི་ལོ་རྒྱུས་རོབ་ཙམ་ཞུས་ན། རྒྱལ་
རྩེ་རྫོང་ཁོངས་དཀྱིལ་མཁར་དྲག་ཁང་ཟེར་བའི་མི་ཚང་ཞིག་ཡོད་ཅིང་། མི་ཚང་
དེར་བུ་ཞིག་ཡོད་པ་ཁོང་གི་མིང་ལ་ཕུར་སྐྱིད་ཟེར། ཁོང་རྒྱལ་རྩེའི་འབྲོག་པ་སྐྱོག་
ཟེར་བའི་གཡོག་ཏུ་སོང་ནས་ལུག་རྫི་བྱས་ཤིང་། དེ་དང་མཉམ་དུ་ཁྱི་ར་བརྒྱབ་ནས་
རི་དྭགས་མང་པོ་བསད་ཡོད་འདུག ཉིན་ཞིག་ཁོང་གིས་དགོ་བ་ཞིག་བསད་དེ་རོ་
གུར་གྱི་མདུན་དུ་བཞག མཚན་མོ་སྤྱང་ཀིའི་སྐད་ཐོས་ནས་ལུག་ཟ་བར་དོགས་ཏེ་
ལུག་ཚང་དུ་ལྟ་བར་འགྲོ་སྐབས་གུར་གྱི་མདུན་དུ་བཞག་པའི་དགོ་བའི་རོ་མ་མཐོང་
སྟབས། རྐང་པར་དགོ་བའི་རྭ་ཅོ་ཟུག་ནས་ཡུན་རིང་ནད་ཀྱིས་མནར། དེས་རྐྱེན་
པས་ཁོང་སྐྱོ་བ་ཤུགས་དྲག་སྐྱེས་ནས་གནས་སྐོར་ལ་ཕེབས། ཁོང་གིས་པོ་ཏ་ལ་



4 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དང་། བཀྲ་ཤིས་ལྷུན་པོ། རྒྱལ་རྩེ་དཔལ་འཁོར་མཆོད་རྟེན་སོགས་གནས་ཆེན་
ཁག་བསྐོར་ནས་བཞུགས། ཁོང་གཙང་གི་མཆོད་རྟེན་ཉི་མ་སོགས་བསྐོར་ནས་
ཡར་ཕེབས་པའི་ལམ་བར་གྲང་ལུང་དཔལ་འབྱོར་གླིང་དགོན་པར་ཨོ་རྒྱན་ཆོས་
དར་རིན་པོ་ཆེའི་མཇལ་ཁར་བཅར། (ཨོ་རྒྱན་ཆོས་དར་རིན་པོ་ཆེའི་རྣམ་ཐར་
མདོར་བསྡུས་ཤིག་ངག་རྒྱུན་ལོ་རྒྱུས་དེབ་ཕྲེང་ ༢༩ ནང་གསལ།) ཁོང་གིས་
ཨོ་ཆོས་རིན་པོ་ཆེའི་དགོན་པར་ལས་སྒྲིབ་དག་ཆེད་དུ་དཀའ་བ་སྤྱད་དེ་ལྷ་ཁང་
བཞེངས། ཨོ་ཆོས་རིན་པོ་ཆེས་ཁོང་ལ་ཆོས་མིང་དུ་ཀུན་བཟང་ཆོས་འཕེལ་ཞེས་
བཏགས་གནང་འདུག་པ་དང་། འབྲོག་བྱ་སྒང་དུ་ཡོད་པའི་ཇོ་ཁང་དགོན་པ་སྟོང་
རོ་དེར་ཕྱིན་ཏེ་ཉམས་གསོ་བྱ་དགོས་པའི་བཀའ་གནང་། ཁོང་གིས་བླ་མའི་ལུང་
བསྟན་བཞིན་དེར་ཕེབས་ནས་དགོན་པ་ཉམས་གསོ་གནང་སྟེ། ཆོས་ཕྱོགས་ཀྱི་བྱ་
བ་ཁོ་ནར་གཞོལ་ཏེ་བཞུགས་ཀྱི་ཡོད་སྟབས་འབྲོག་བྱ་སྒང་པའི་བླ་མར་གསོལ་བ་
དང་། མཚན་ལ་ཇོ་ཁང་རིན་པོ་ཆེ་ཞེས་ཐོགས། ཕྱི་ལོ་ ༡༩༥༩ ལོར་རྒྱ་དམར་
གུང་ཁྲན་ཏང་གིས་བོད་ས་ཡོངས་རྫོགས་དྲག་གནོན་བཙན་བཟུང་བྱས་རྗེས་
བོད་ཟླ་ ༣ པའི་ཚེས་ཤར་ཙམ་ལ་ཇོ་ཁང་རིན་པོ་ཆེ་སྐྱབས་བཅོལ་ཏུ་ཕེབས་པ་
དང་། ཁོང་གི་ཆིབས་ཞབས་སུ་སྒང་པ་བདེ་སྐྱིད་དབང་རྒྱལ་ལགས་དང་། བསམ་
ཁང་ཕ་རྒྱལ་པོ་ལགས། བདེ་གོང་ཕ་དངོས་གྲུབ་ལགས། ཕུན་གླིང་བརྒྱ་དཔོན་
རྣམ་རྒྱལ་ལགས། ལྷུན་ཁང་ཕ་ཕུར་བུ་དབང་འདུས་ལགས། སྟོང་གཤེར་ཕ་རྒྱལ་
པོ་ལགས་སོགས་ཁྱོན་གདན་འདྲེན་ཞུ་མི་གྲངས་བརྒྱད་ཙམ་དང་། ཁལ་གཡག་
གྲངས་ཉི་ཤུ། བཞོན་རྟ་གྲངས་ལྔ་བཅས་ཡོད་འདུག ཇོ་ཁང་རིན་པོ་ཆེ་དགུང་
ལོ་ ༧༥ སྟེ་ཕྱི་ལོ་ ༡༩༦༣ ལོའི་དཔྱིད་དུས་སུ་ལྷོ་པ་ལ་ཆེན་འབྲོང་སྒུག་ས་ཁུལ་
དུ་སྐུ་མྱ་ངན་ལས་འདས། ཇོ་ཁང་རིན་པོ་ཆེའི་ཡང་སྲིད་ཕེབས་ཏེ་དེང་སང་སྒང་



ལུང་པའི་ཆགས་དབྱིབས། 5
ཏོག་ཏུ་བཞུགས་ཡོད་ཅིང་། ཕལ་ཆེར་དགུང་ལོ་ ༢༠ ཙམ་ལ་ཕེབས་ཡོད། ཇོ་
ཁང་དགོན་པའི་ཆོས་བརྒྱུད་ནི་སྔ་འགྱུར་རྙིང་མ་ཡིན་པ་རེད།
གམ་པ་ལ་མོས་གཙོ་བྱས།།
རི་དང་རི་རྒྱུད་དྲན་བྱུང་།།
དྲིན་ཅན་ཕ་མས་གཙོ་བྱས།།
གཉེན་དང་གཉེན་འཁོར་དྲན་བྱུང་།།
ལུང་པའི་ཆགས་དབྱིབས།
འབྲོག་བྱ་སྒང་པའི་ས་ཆའི་ཆགས་བབས་ལ་བལྟས་པ་ཡིན་ན། ལུང་པ་རྩྭ་སྣ་དང་
ཆུ་སྣ་འཛོམས་པོ། ཤར་དང་ལྷོ་ངོས་ཀྱི་ཕྱོགས་རྣམས་ཆ་ཚང་གངས་རི་དང་། དེ་
ཡང་དཔེ་མ་སྲིད་པའི་མཐོན་པོ་ཡོད། ལྷོ་རྒྱུད་ཀྱི་སྤུན་བདུན་ཞེས་སྔོན་མ་གཙང་
གི་འབར་བ་སྤུན་བདུན་ཟེར་བ་ལྟར་གངས་རི་སྤུན་བདུན་ཡོད། དེའི་ཤར་མ་དེའི་
མིང་ལ་གངས་ཅན་ལྷུན་པོ་བརྒྱ་གྲོང་ཟེར་བ་དེ་མཐོ་ཤོས་རེད། གངས་རི་དེ་དག་ལས་
གངས་ཆུ་བཞུར་ཡོང་དུས་ང་ཚོ་འབྲོག་བྱ་སྒང་པའི་ཕྱོགས་ལ་ཡོད་པའི་ཆུ་རྣམས་དེ་
ཕྱོགས་སུ་འབབ་ཀྱི་ཡོད། ཤར་ཕྱོགས་ཀྱི་གངས་ཆུ་ནི་ཕག་རི་དང་། གམ་པ། གྲོ་མོ་
ངོས་ལ་འབབ་ཀྱི་རེད། དེའི་ལྷོ་ཕྱོགས་ཀྱི་ཆུ་དེ་ནི་རོང་ས་ལ་ཆེན་ལ་ཆུང་ལ་འབབ་
ཀྱི་རེད། མངའ་རིས་དང་རྒྱ་གར་ནང་འབབ་པའི་ཆུ་རྒྱུན་ཡང་ཡོད། དེ་ནས་བྱང་ལ་
ཕྱིན་ན་དབྱར་ར་དང་། གངས་རར་གངས་ཀྱི་རི་དེ་དག་ཡོད་པའི་ཆ་ནས་ཕུགས་ཀྱི་
ལྷུན་པོ་སྐྱ་སྟོང་དང་ཇོ་མོ་གཡའ་ར་ཞེས་པ་དེའི་བར་དུ་ང་ཚོ་འབྲོག་པ་བྱ་སྒང་པའི་ས་
མཚམས་རེད། ལྷོ་ལ་ཕྱིན་ན་དེང་སང་སྐད་གྲགས་ཡོད་པའི་མཚོ་ལྷ་མོ་དེ་ནི་མངའ་
རིས་ངོས་ཕྱོགས་ལ་ཡོད་རེད། སྔོན་ཆད་ང་ཚོ་བྱ་སྒང་པའི་ལུང་པ་རང་རེད།



6
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ང་ཚོས་ཤིང་འབྲུག་དམག་ཟེར་བ་སྔོན་མ་(༡༩༠༤ ལོར་)རྒྱ་གར་དབྱིན་ཇིའི་
དམག་བོད་ལ་ཡོང་དུས་བོད་པར་ཕམ་ཉེས་བྱུང་ནས་ལོ་དེར་མཚོ་ལྷ་མོའི་ཕར་
ཕྱོགས་དེ་དབྱིན་ཇིའི་དུས་སྐབས་ཀྱི་རྒྱ་གར་འབྲས་ལྗོངས་ཁོངས་ལ་ཐོབ་གྲས་
རེད། མཚོ་ལྷ་མོའི་ཆུའི་ཚུར་ཕྱོགས་དེ་ང་ཚོ་བོད་ཀྱི་མངའ་ཁོངས་འབྲོག་པ་བྱ་
སྒང་པ་རེད། གཞུང་ཆུ་ཕར་འབབ་པ་དེ་དག་ལ་ཆེན་ལ་ཆུང་ལ་འགྲོ་ཡི་ཡོད། ས་
ཕྱོགས་དེ་དག་རྒྱ་གར་གྱི་ས་མཚམས་མཚོ་ལྷ་མོའི་ལ་ཐོད་ལ་ཕྱིན་སོང་ན་འབྲོང་
འཁྱགས་ལ་ཟེར། འབྲོང་འཁྱགས་ལ་ཟེར་བའི་མིང་ཐོགས་སྟངས་ནི། སྔོན་མ་
ལ་དེར་གངས་ཆེན་པོ་ཧ་ལས་པ་ཞིག་བབས་ནས་དབྱར་ར་དང་དགུན་ར་ཁུལ་བྱང་
ཐང་གི་འབྲོང་དེ་དག་འཁྱགས་རིལ་ཐེབས་ནས་ཤི་བར་བརྟེན་ནས་འབྲོང་འཁྱགས་
ལ་ཟེར་བའི་མིང་ཐོགས་པ་རེད་ཅེས་བཤད་སྲོལ་འདུག
ལྷོ་ངོས་ཕྱོགས་ལ་ཕྱིན་ན་ལ་མོ་སེར་པོ་སྦོག་ལ་དང་། དེ་ནས་སྨད་བསྐོར་ནས་
ལ་ཆེན་བརྒྱུད་ཡོང་སྟེ་བཙུན་ཐང་ལ་ཕྱིན་ན་འབྲས་ལྗོངས་ལ་སླེབས་ཀྱི་རེད། ལ་
ཐོད་དེ་འབྲོང་འཁྱགས་ལར་ཡོད་ན་ཡང་ང་ཚོ་ངོས་ཕྱོགས་ཀྱི་མཚོ་ལྷ་མོའི་སྒང་ལ་
ཕྱིན་ན་ལ་ཆུང་ལ་སླེབས་པ་དང་། ལ་ཆུང་ནས་མར་ཕྱིན་ན་བཙུན་ཐང་ཞེས་དེ་
ནས་སྒང་ཐོག་ལ་སླེབས་ཀྱི་རེད། དེ་ནས་དབྱར་ར་དང་དགུན་ར་དེ་ཚོར་གངས་
རི་ལྷུན་པོ་སྐྱ་སྟོང་དང་། གཡའ་ར་སོགས་དང་། ང་ཚོ་འབྲོག་པ་བྱ་སྒང་པའི་ལུང་
པའི་དབྱར་ས་དང་དགུན་ས་དེ་ཚོར་སྒང་པའི་འབྲོག་ཐང་ཞེས་ཟེར། བྱ་སྒང་པའི་
འབྲོག་ཐང་ཟེར་དུས་རྩྭ་ཁ་ཆུ་རིས་རྒྱ་ཆེ་ཐབག་ཆོད་ཅིག་ཡོད་ཅིང་། ཕྱུགས་ཟོག་
གིས་ཇི་ཙམ་བཟས་ནའང་རྫོགས་མཐའ་མེད་པ་ཞིག་ཡོད། དགུན་ཁའི་དུས་སུ་
འདམ་ར་མདུང་ཡོན་ཞེས་ལུང་པ་ཚ་དྲོད་ཆེ་སར་ཡོང་གི་རེད། སྟོན་ཁའི་དུས་
སུ་སྒང་པའི་གནའ་རབས་དཔའ་བོ་སྐྱ་ལེབ་ཅེས་ལུང་པ་མང་པོ་ཡོད་པ་དེ་ཚོར་



ལོ་གསར་སོགས་ཡུལ་གྱི་དུས་སྟོན། 7
བསྡད། དེ་དག་སོ་སོའི་ཐེམ་པ་བརྒྱ་གྲོང་ཞིག་གི་གཡག་ལུག་དེད་པའི་རྩྭ་ཁ་ལྷག་
མ་རྣམས་རྒྱལ་རྩེའི་ས་ཁོངས་འབྲོག་པ་སྟོང་ཤེར་ལ་བཙོངས་ནས་རྩྭ་རིན་ལ་དངུལ་
དང་ལུག་ལེན་སྲོལ་ཡོད། དེ་ནས་ལྷོ་ཕྱོགས་ཀྱི་འབྲོག་པ་བྱ་སྒང་པའི་ཡུལ་དེར་བྱ་
ཆུང་ཟེར་བའི་འབྲོག་ཐང་ནས་དུམ་བུ་གཅིག་ལྷོ་འབྲོག་ལ་འཚོང་གི་ཡོད། འབྲོག་
ཐང་གི་ནུབ་ཕྱོགས་སུ་འབྲོག་པ་རྒྱས་ཆུང་ཟེར་བ་ཞིག་ཡོད་ཀྱང་ལུང་པ་དེར་རྩྭ་ཁ་
ཆུ་རིས་ཁྱོན་ནས་མེད་པས་ཁོང་ཚོས་ང་ཚོའི་ས་ནས་རྩྭ་ཉོ་ཡི་ཡོད།
གཞན་གཙང་པོ་དང་དྲི་བསང་ལ་མཚོན་ན། རྣ་ཆུ་གཙང་པོ་དང་། བྱི་
ཆུ། བཀོལ་ཆུ་གཙང་པོ་སོགས་ཡོད་ལ། དེ་བཞིན་འབྲོག་བྱ་སྒང་དུ་རང་བྱུང་
དུ་སྐྱེ་བའི་དྲི་བསང་ནི། གངས་དཀར་ཤ་རུ་དང་། བ་ལུ། སུ་ལུ། བསང་འཁན་
པ། གཡའ་ཅན་བལ་པོ། འཁན་པ་སེར་ཐིག བསང་ཕོ་མོ། ཕོ་མོའི་ཆོས་འཛོམས་
སོགས་སྐྱེ་བ་ཡིན།
ལ་དེ་གམ་པ་ལ་མོ།།
མ་འཛེགས་པུས་མོ་ན་བྱུང་།།
གམ་པའི་རྡོ་གཞོང་ཆུ་མིག །
མ་བཏུང་ཕོ་བ་ན་བྱུང༌།།
ལོ་གསར་སོགས་ཡུལ་གྱི་དུས་སྟོན།
སྒང་པའི་དུས་ཆེན་ཆེ་ཁག་གཅིག་ནི་བོད་ཟླ་བཞི་པའི་ཚེས་བཅོ་ལྔ་རེད། ས་ག་ཟླ་
བའི་ནང་སྒང་ཇོ་སྐོར་ཞེས་ཇོ་བོ་ལ་སྐོར་བ་རྒྱག་གི་རེད། དེ་སྐབས་གམ་པ་རུ་ཁག་
བཞི་ནས་གཡས་རུ་དང་། གཡོན་རུ། གུང་རུ་སོགས་འཛོམས་ཏེ་རྟ་རྒྱུག་གཏོང་
སྐབས་རྟ་པ་བརྒྱ་ཙམ་ཟིན་གྱི་ཡོད། ས་ཕྱོགས་གཞན་ནས་ཀྱང་རྟ་པ་འགའ་རེ་



8 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཡོང་གི་རེད། ས་ག་ཟླ་བའི་ཚེས་བཅོ་ལྔར་ཕྱག་མཆོད་འབུལ་བྱེད་པ་དང་། དགོན་
པར་སྐོར་བ་རྒྱག་པ། ཚོགས་བརྒྱ་གཏོང་བ་སོགས་བྱེད། ཇོ་བོ་དེ་ལ་ཇོ་བོ་ཡིད་
བཞིན་ནོར་བུ་ཟེར། དེ་ལྟར་ཐུགས་སྤྲོ་བཏང་ནས་ཇོ་སྐོར་ཞེས་བདུན་ཕྲག་གཅིག་
རིང་ཞབས་བྲོ་འཁྲབ། རྟ་རྒྱུག་བཏང་། ཕྱག་མཆོད་འབུལ་སོགས་བྱེད་སྐབས་ལོ་
གསུམ་གྱི་རིང་སྤྱི་དངུལ་གསོག་འཇོག་བྱས་པ་དེ་ནས་ཉོ་ཆ་རྒྱག་གི་ཡོད། སྒང་ཇོ་
སྐོར་ཉིན་ལྷ་མོ་ཉིན་གསུམ་བཞི་ཙམ་འཁྲབ་སྲོལ་ཡོད། ང་ཚོའི་ལུང་པའི་ལྷ་མོ་བ་
ཚོར་རྒྱང་དཀར་ལྷ་མོ་བ་ཟེར་བ་རེད། དེ་མིན་གྲིག་པའི་ལྷ་མོ་བ་དང་། གྲང་ལུང་
གི་ལྷ་མོ་བ། རི་བོ་ཆེའི་ལྷ་མོ་བ་སོགས་ཀྱང་ང་ཚོའི་ལུང་པར་ལྷ་མོ་འཁྲབ་པར་
ཡོང་སྲོལ་ཡོད། ང་ཚོ་ལོང་གྲོང་ཡུལ་གྱི་ཕ་མཆོག་ཟེར་བའི་མི་ཚང་དེར་དོ་ར་
ཆེན་པོ་ཞིག་ཡོད་པ་དང་། དེར་ཉིན་གསུམ་བཞི་ཙམ་ལྷ་མོ་འཁྲབ་ཀྱི་ཡོད་པ་ངས་
གསལ་པོ་དྲན་གྱི་འདུག དེ་དུས་ལྷ་མོ་བ་ཚོར་འཁྲབ་ཡོན་ལྟ་བུར་འབྲུ་དང་། རྩོམ་
པ། ཤ མར། དངུལ་སྲང་སོགས་སྤྲོད་ཀྱི་ཡོད། གཞན་ཡང་ང་ཚོའི་ལུང་པར་བླ་མ་
མ་ཎི་དང་། བྲོ་འཁྲབ་མཁན། འབྲས་དཀར་འཁྲབ་མཁན། སྤྲང་པོ་སྤྲེའུ་འཁྲིད་
སོགས་མང་པོ་ཞིག་སླེབས་ཀྱི་ཡོད། ད་དུང་ཕག་རི་དང་། ལྷོ་པ། འབྲུག་སོགས་
ནས་སྤྲང་པོ་དང་། ཚོང་པ་ཆེ་ཆུང་སྣ་ཚོགས་ང་ཚོའི་ལུང་པར་སླེབས་ཀྱི་ཡོད།
ང་ཚོའི་ལུང་པ་ནི་གམ་པ་མངའ་ཞབས་དང་ཕག་རི་གཉིས་ཀྱི་གཞུང་ལམ་
འཁེལ་གྱི་ཡོད་སྟབས་འགྲུལ་པ་མང་པོ་སླེབས་སའི་ལུང་པ་ཞིག་ཆགས། ང་ཚོ་
གམ་པ་ལ་མོའི་ལྷོ་བརྒྱུད་ཀྱི་ཡུལ་ཁག་ཚང་མའི་ཚོང་ར་དང་མི་འདུས་ཆེ་ཤོས་ཕག་
རི་ཚོང་འདུས་རེད། ཕག་རི་ནི་ང་ཚོའི་ལུང་པའི་ཤར་ངོས་སུ་ཡོད་སྟབས་ང་ཚོས་
རྒྱུན་དུ་ཤར་གྱི་ཚོང་འདུས་ཕག་རི་ཟེར། ཕག་རི་ཞེས་མིང་ཐོགས་ཚུལ་ནི། རི་རྣ་
ཕག་པའི་གཟུགས་ལྟ་བུ་ཡོད་པས་ན་དེ་ལྟར་བརྗོད་པར་གྲགས། ཚོང་འདུས་ཕག་



ལོ་གསར་སོགས་ཡུལ་གྱི་དུས་སྟོན། 9
རིར་ང་ཚོའི་ལུང་པ་ནས་རྟ་བཞོན་ཏེ་ཕྱིན་ན་ཉིན་གཅིག་དང་ཕྱེད་ཙམ་འགོར་གྱི་
ཡོད། ཕག་རིའི་ཚོང་འདུས་ལ་རྒྱ་གར་དང་། འབྲུག བལ་ཡུལ། ལྷོ་པ་སོགས་ཁྱིམ་
མཚེས་རྒྱལ་ཁབ་དང་། དེ་བཞིན་བོད་དབུས་དང་། གཙང་། ཁམས་སོགས་ས་ཁུལ་
མང་པོ་ཞིག་ནས་ཚོང་པ་དང་མི་མང་ཕོན་ཆེ་འདུ་འཛོམས་བྱེད་ཀྱི་ཡོད། སྒང་དགེ་
རྩ་ཞེས་དགེ་བའི་རྩ་བ་བསྒྲུབ་སླད་ཁྲལ་འབབ་ཆེ་བའི་མི་ཚང་བཅུ་ཐམ་པ་ཡོད་པ་
རེད། དེ་དག་གིས་མགོ་བྱས་ནས་སོ་སོའི་ཐོན་འབབ་ཆེ་ཆུང་ལ་གཞིགས་པའི་མ་
དངུལ་བསྟུད་མར་བསྡུས། དེའི་སྒང་ལ་སོ་སོས་ཐེབས་རྩར་དད་འབུལ་ག་ཚོད་
སྤྲད་པ་དེ་དག་གཅིག་ཏུ་སྤུངས་སྲོལ། ཁྲལ་མཐོ་ཤོས་སྤྲོད་མཁན་མི་ཚང་བཅུ་ལྷག་
ཡོད། མི་ཚང་དེ་དག་གཅིག་ཏུ་བསྡུས་ཏེ་ཤ་དང་། མར། འབྲུ། ཆང་སོགས་ཇི་ཙམ་
ཡོད་པ་དེ་དག་ཞལ་འདེབས་རྒྱག་གི་རེད།
ལོ་གསར་ནི་ལོ་རེ་བཞིན་གཏོང་སྲོལ་ཡོད། འོན་ཀྱང་ལོ་གསར་ལ་ལོ་གསར་
ཆེ་བ་དང་ཆུང་བ་ཞེས་གཉིས་སུ་ཕྱེ་ཡི་ཡོད། ལོ་གསར་ཆུང་བ་བོད་ཟླ་བཅུ་གཉིས་
པའི་ནང་ལ་གཏོང་ཅིང་། གྲ་རྒྱས་པོ་བྱེད་སྲོལ་ཡོད། ལོ་གསར་ཆེ་བའི་དུས་སྟོན་
དེ་བོད་ཟླ་དང་པོའི་ཚེས་གཅིག་ལ་གཏོང་བ་དང་། དེ་ཉིན་སྐྱིད་པོ་ཞེ་དྲག་གཏོང་
གི་རེད། ལོ་གསར་ཆེ་བ་ནི་ཉིན་མང་པོའི་རིང་གཏོང་ཞིང་། ལོ་གསར་སྐབས་
ལུང་པ་སོ་སོའི་ནང་བཟའ་བཏུང་སོགས་ལ་ཚད་བཀག་གང་ཡང་ཡོད་མ་རེད། ལོ་
གསར་ཚེས་གསུམ་བར་ཁྱིམ་ཚང་གཞན་དུ་མི་འགྲོ་བར་རང་གི་ཁྱིམ་ནང་དུ་སྡོད་
སྲོལ། ཚེས་གསུམ་ཉིན་གྲོང་པ་ཁྱིམ་མཚེས་རྣམས་འཛོམས་ནས་ཐོག་མར་ལྷ་
གསོལ་བྱེད་པ་དང་། དེ་ནས་རྟ་རྒྱུག་གཏོང་བ། རྡོ་སྐོར་རྩེ་བ། ཤོ་རྒྱག་པ་སོགས་
རྩེད་རིགས་སྣ་ཚོགས་ལ་རོལ་ཞིང་། ད་དུང་གཞས་ཞབས་བྲོ་སོགས་ཀྱང་རྒྱག་སྲོལ་
ཡོད། ང་ཚོ་ལོང་གྲོང་ལུང་པར་སྔོན་མ་རྒྱང་དཀར་ལྷ་མོ་ཚོགས་པས་ལྷ་མོ་འཁྲབ་



10
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྲོལ་ཡོད་འདུག་ཀྱང་ཕྱིས་སུ་མེད་པར་གྱུར། བོད་ཟླ་དང་པོའི་ནང་གདན་ས་བཀྲ་
ཤིས་ལྷུན་པོའི་དགོན་པར་ཆོ་འཕྲུལ་སྨོན་ལམ་ཆེན་མོ་འཚོགས་ཀྱི་ཡོད་སྟབས། ང་
ཚོའི་ལུང་པ་ནས་གྲྭ་བཙུན་རྣམས་སྨོན་ལམ་ལ་བཅར་སྲོལ་ཡོད་ཀྱང་མི་སྐྱ་འགྲོ་
མཁན་ནི་ཉུང་ཤས་ཙམ་རེད། གང་ལ་ཞེ་ན། ང་ཚོའི་ལུང་པ་ནས་བཀྲ་ཤིས་ལྷུན་
པོ་བར་ས་ཐག་རིང་པོ་ཡོད། ལོང་གྲོང་ནས་འགྲུལ་པ་རྟ་བཞོན་ཏེ་འགྲོ་མཁན་ཚོས་
གཙང་གི་ཆོས་སྡེ་ཆེན་པོ་བཀྲ་ཤིས་ལྷུན་པོ་བར་ཉིན་བཞི་འགོར་བ་དང་། གོམ་པ་
སྤོས་ནས་འགྲོ་མཁན་ཚོས་བདུན་ཕྲག་གཅིག་ཙམ་འགོར་གྱི་ཡོད།
སྒང་པའི་ལེབ། ཁྲལ་བསྡུའི་ལམ་ལུགས།
(ལེབ་ཅེས་པ་ནི་ཁྲལ་གྱི་རྩི་ཚུལ་ཞིག་ཡིན་བཟོ། དུང་དཀར་ཚིག་མཛོད་
ལས། ལེབ། དུད་གྲངས་བརྩི་སྟངས་ཤིག་ཡིན་ཏེ། བྱང་འབྲོག་དང་ཡར་འབྲོག་
ཁྲི་སྐོར་དེ་གཉིས་བརྩིས་ནས་ལེབ་བཅུ་དྲུག་དུ་དབྱེ་ཡོད། ཅེས་འཁོད་འདུག)ང་
ཚོ་འབྲོག་བྱ་སྒང་པའི་ཁྲལ་གཞུང་ལ། སྡེ་པ་གཞུང་དང་བླ་བྲང་ཞེས་ཁག་གཉིས་
ཡོད། སྡེ་པ་གཞུང་ཟེར་བ་དེ་བོད་གཞུང་ངོ་མ་དང་། བླ་བྲང་ཞེས་པ་བཀྲ་ཤིས་
ལྷུན་པོའི་བླ་བྲང་རྒྱལ་མཚན་མཐོན་པོ་རེད། ༧པཎ་ཆེན་སྐུ་ཐོག་རེར་བོད་སྡེ་པ་
གཞུང་གིས་མཆོད་གཞིས་རེ་འབུལ་གྱི་ཡོད་སྟབས་ང་ཚོ་བླ་བྲང་ལ་ཁྲལ་སྤྲོད་དགོས་
མཁན་གྱི་གྲས་རེད། དེར་བརྟེན་ང་ཚོའི་ཁྲལ་དེ་བཀྲ་ཤིས་ལྷུན་པོར་སྐྱེལ་དགོས་
ལ། ང་ཚོ་གཙང་བཀྲ་ཤིས་ལྷུན་པོའི་མི་སེར་ཡང་རེད། བཀྲ་ཤིས་ལྷུན་པོའི་བླ་
བྲང་ཁོངས་སུ་མི་སེར་རྒྱ་ཆེན་པོ་ཡོད་པ་དང་། ང་ཚོ་གམ་པ་རང་ལ་ཆ་བཞག་ན་
གམ་པ་རྫོང་ཟེར་བ་ཞིག་ཡོད། དེའི་ནང་ལ་གཡས་རུ་དང་། གཡོན་རུ། འབྲོག་
པ་བྱ་སྒང་པ། གུང་རུ་བཅས་རུ་བཞི་ཡོད། རུ་བཞི་པོ་དེས་ཁྲལ་གམ་པ་རྫོང་ལ་



སྒང་པའི་ལེབ། ཁྲལ་བསྡུའི་ལམ་ལུགས། 11
སྤྲོད་དགོས་ཀྱི་ཡོད། ཁྲལ་འགེལ་འཁྲི་ཆ་ཧ་ཅང་ཆེན་པོ་རེད། ཤ་ཁྲལ་དང༌། མོར་
ཁྲལ། བལ་ཁྲལ་བཅས་སྤྲོད་དགོས་པར་མ་ཟད། སྐབས་རེར་དངུལ་བསྡུས་ནས་
དངུལ་ཁྲལ་ཡང་སྤྱོད་དགོས། རྗེས་ནས་ས་ཁང་དང་ས་གཞིས་ཆ་ཚང་ས་མ་འབྲོག་
ཆགས་ཡོང་དུས་ལས་ཀ་བཟང་བ་དང་འཇོན་པ་དེ་ཚོར་སོ་སོའི་ལོ་རེ་རེའི་བཟའ་
བཏུང་གི་འབྲུ་འདང་ངེས་ཤིག་ཡོད། ཡང་བཟའ་མི་མང་བ་དང་མ་འདང་ས་དེ་
ཚོས་ང་ཚོའི་གཡག་ལུག་རྣམས་སྟོབས་ཆེན་པོ་ཡོད་དུས་གཞིས་ཀ་རྩེར་སྟོན་ཁར་
འབྲུ་སྒྲུབ་སྐབས། ཤ་མར་དེ་ཚོ་ཕར་བཀལ་ཏེ་གཞུང་འབྲུ་སྒྲུབ་ས་ནས་ལོ་གཅིག་
འདང་ངེས་ཀྱི་འབྲུ་དང་ཚོང་ཟོག་བརྗེ་པོ་རྒྱག་གི་རེད། གཞིས་ཀ་རྩེའི་ཕྱོགས་ལ་
ཤ་མར་དང་། གཡག་ལུག་དཀོན་པོ་རེད། ཁོང་ཚོའི་ལུང་པ་ཆ་ཚང་འཚོ་རྟེན་
ཞིང་ཁ་རྐྱང་པ་ཡིན་དུས་ཕར་ཕྱོགས་ནས་ཚུར་འབྲུ་བླངས་པ་དང་། སོ་སོའི་ས་
ནས་ཕར་ཤ་མར་སྤྲད་དེ་ཚོང་རྒྱག་གི་ཡོད། གཙང་གི་གདན་ས་ཆེན་པོ་བཀྲ་ཤིས་
ལྷུན་པོའི་བླ་མ་ནི་སྣང་མཐའི་སྒྱུ་འཕྲུལ་༧ཀུན་གཟིགས་པཎ་ཆེན་རིན་པོ་ཆེ་ཡིན་
ཞིང་། པཎ་ཆེན་སྐུ་ཐོག་རིམ་པ་བྱས་ནས་ཕེབས་པ་རེད། གདན་ས་བཀྲ་ཤིས་ལྷུན་
པོར་དགེ་འདུན་ཞལ་གྲངས་སུམ་སྟོང་བརྒྱད་བརྒྱ་ཡོད་པར་གྲགས། དགེ་འདུན་པ་
དེ་ཚོའི་ཞལ་ལག་གི་ཐེབས་རྩར་ཁྲལ་འཇལ་མཁན་ང་ཚོ་གམ་པ་རུ་བཞི་དང་། ལྷ་
རྩེ། ངམ་རིང་། ཕུན་ཚོགས་གླིང་། དེ་མིན་སྟོད་མངའ་རིས་ཕྱོགས་སོགས་གང་ས་
གང་ནས་ཡོད།
ང་ཚོ་ཁྲལ་སྤྲོད་མཁན་གྱི་ཁྲལ་གཞུང་ནང་ཐེམ་པ་བརྒྱ་གྲོང་ཞིག་ཡོད་པ་
རེད། ཁོ་བོས་ཤེས་རྟོགས་བྱུང་བར་ཆ་བཞག་ན་མི་ཚང་སྟོངས་མཁན་དེ་འདྲ་
གང་ལ་གང་འཚམ་བྱུང་ཡོད། ཁྲལ་སྤྲོད་མཁན་མི་ཚང་བདུན་ཅུ་ཟིན་མ་ཟིན་
ཞིག་ཡོད། དེ་ཚོས་ང་ཚོའི་སྡེ་པའི་ནང་ལ་ཁང་པ་བརྒྱབ། དབྱར་ཁ་དབྱར་སར་



12 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཕྱིན། སྟོན་དགུན་གཉིས་ཀར་མར་ལས་ཀ་བྱེད་པར་ཡོང་ནས་ས་མ་འབྲོག་གི་འཚོ་
བ་སྐྱེལ་གྱི་ཡོད་སྟབས་གྲོང་མིང་ཡོད་པ་རེད། ཁྲུལ་གཞུང་རང་གི་ནང་ལ་གྲོང་མིང་
ང་ཚོ་སྡེ་པ་གཅིག་ཡིན་པ་ལ། སྡེ་ཤར་པ་དང་། ནུབ་པ། གུང་པ་ཞེས་སྡེ་པ་གསུམ་
ཡོད་པ་རེད། །
༡༽ ནུབ་ནས་བརྩིས་ན་སྒོ་ཟུར་དང་། སྒོ་ནུབ། ལྷུན་ཏེ། ལྷུན་རྒྱས། རྩེ་
སྒང་། ཁང་གསར། པད་དར། ལུང་གྲོང་དཔོན་ཚང་། བཀྲས་རབ། གྲོང་
གསར། ཁང་སྐྱིད། སླེ་གྲོང་། སྡེ་གོང་། སྒང་པ་གསར་གླིང་། འབྲོག་
སམ། འབྲོག་བྱོལ། སྤྱི་ཏེ། སྤྲེ་ཆང་། སྤྱི་ཟུར། ཟོ་བ་བརྡ་སྟོང་། འབྱོར་
ཁང་། འབྱོར་ནུབ། སྒང་པ་བདེ་སྐྱིད། ལོང་གྲོང་། བསམ་སྒང་། བསམ་
ཟུར། དཔལ་རབ། སྡེ་དཔོན། སྡེ་ནུབ། སྡེ་ཤར། གྲོང་གསར་ཤར་མ། པདྨ་ལྷུན་
སྐྱིད། བསམ་ཤག ལོང་གྲོང་ཁང་བདེ། ཕ་མཆོག དོན་རྒྱུས། ཕུག་གསར། སྡེ་
གསར། སྒང་པ་སྤྱི་ཆོད་སོགས་ཡོད།
༢༽ ཤར་ལ་སྒང་པ་ཕུན་སྒང་དང་། ཁང་ཤར། ཕུན་གླིང་། དུང་
སྒང་། སྒང་པ་ཕན་བདེ། རབ་སྒང་སོགས་ཡོད་པ་རེད། ད་དུང་དེས་མི་ཚད་པར་
སྡེ་པ་མང་དྲགས་ནས་གྲོང་མིང་ཁ་ཤས་ལུས་ཡོད་ངེས། མང་པོ་ཞིག་ནི་ཁོ་བོས་དྲན་
གྱི་མི་འདུག
ཡང་ཁང་པ་དང་ཞིང་ཁ་དེ་ཚོ་བོགས་མ་སྤྲད་དེ་འབྲོག་པ་འབྲོག་རྐྱང་ལ་འགྲོ་
མཁན་གྱི་མི་ཚང་གང་ལ་གང་འཚམ་ཡོད། དབྱར་དགུན་གཉིས་ཀར་འབྲོག་པ་
རང་བྱས་ནས་འབྲོག་སར་ཕྱིན། ཞིང་ས་བདག་པོ་མི་རྒྱག་མཁན་མི་ཚང་ཁ་ཤས་
ཡོད། སྒང་པ་གསེར་གླིང་དང་། འཕེར་སྒང་། འཕེར་ཟུར། འབའ་པ། ལྷུན་
རབ། ལྷུན་ཟུར། དར་སྒང་། དར་རྒྱས་སོགས་འབྲོག་ས་རང་ལ་བསྡད་ནས་ཞིང་



སྒང་པའི་ལེབ། ཁྲལ་བསྡུའི་ལམ་ལུགས། 13
ཁ་ལ་ཐེ་གཏོགས་གཏན་ནས་མི་བྱེད་མཁན་ཁྱིམ་དུད་དེ་འདྲ་ཞིག་ཡིན། ལུང་པ་
དེ་ལ་ཐེམ་པ་བརྒྱ་གྲོང་ཞིག་ཡོད་པའི་ཁྲུལ་གཞུང་གི་ཁོངས་ནས་དེ་དག་རྩྭ་ཁ་ཆུ་
རིས་བཟང་ས་དབྱར་ཁ་དབྱར་སར་ཕྱིན། སྟོན་ཁ་ཞིང་ཁ་འདེབས་བསྡུ་བྱེད་རིང་
ཁོང་ཚོ་མར་ཡུལ་ལ་ཡོང་སྟེ་ཞིང་ལས་བྱས། དགུན་ཁའི་དུས་སུ་མར་དགུན་སར་
ཡོང་ནས་གཡག་ལུག་དེ་ཚོ་དྲོ་སར་བཞག དབྱར་གྱི་དུས་སུ་སྒོ་ཕྱུགས་སེམས་ཅན་
འབྲི་ལ་བེའུ་དང་། ལུག་ལ་ལུ་གུ། ར་མ་ལ་རེའུ་སྐྱེ་འཕེལ་བྱེད་ཀྱི་རེད།
དེ་ལྟར་བྱས་ནས་དབྱར་དགུན་སྟོན་དཔྱིད་ཀྱི་གནས་སོ་སོར་ཡང་ལུང་པར་
འགྲོ་བ་སོགས་བྱེད་ཀྱི་ཡོད། ལུང་པ་དེ་སྟོབས་ཆེན་པོ་ཡིན་སྟབས་མི་ཚང་རྒྱུ་
ནོར་ཆེ་བ་དེ་ཚོར་རྟ་ཕོ་ཉི་ཤུ་རྩ་གྲངས་དང་། ལུག་སྟོང་ལུག་གཉིས་ལྷག དེའི་
འོག་མ་དེ་ཚོར་ལུག་སྟོང་ལུག་གཅིག་དང་ཕྱེད་ཡས་མས་ཡོད། དཔེར་ན། སྒང་
པ་ཕུན་ཚོགས་ལྷུན་གྲུབ་དང་། སྒང་པ་ཕུན་གླིང་། སྒང་པ་སྤྱི་ཆོད། སྒང་པ་སྡེ་
གྲོང་ཇ་མཆོད་སོགས་ལ་ལུག་བརྒྱ་ཕྲག་བཅོ་ལྔ་བཅུ་དྲུག་སོགས་མང་པོ་ཡོད། འབྲི་
གཡག་ཡིན་ནའང་བརྒྱ་དང་བཅོ་ལྔ་ཉི་ཤུ་ཡོད་མཁན་དང་། དེ་ལས་ཉུང་བར་འབྲི་
གཡག་དྲུག་ཅུ། བཞི་བཅུ། སུམ་ཅུ། ཉི་ཤུ་དེ་འདྲ་བྱས་པ་མང་པོ་ཡོད། མི་ཚང་
སྐྱོ་བ་དེ་ཚོར་ར་ལུག་ཁ་ཤས་བཅས་ཡོད་རེད། ང་ཚོའི་ལུང་པའི་ནང་གི་མི་ཚང་
ཁྲལ་གཞུང་ནང་གྲོང་མིང་ཡོད་ཀྱང་མི་ཚང་དར་རྒུད་མང་པོ་བྱུང་ནས་འཁོས་
འབྱོར་གནས་བབས་རབ་འབྲིང་མང་པོ་ཡོད། སྐྱོ་ཤོས་དེ་ཚོ་ལ་ཡང་ར་ལུག་ཉི་
ཤུ་སུམ་ཅུ་ཡོད་སྟབས་དེ་ཚོ་སོ་སོའི་གྲོང་པ་དང་དགའ་ཉེ་བློ་དགའ་ཚོར་བཅོལ་
ནས་བཞག ཁོ་རང་ཚོས་ཞིང་ལས་བྱས། སྐབས་རེ་མིའི་གཡོག་པོ་འདྲ་རྒྱུག དེ་
འདྲའི་འཁོས་འབྱོར་གནས་བབས་རབ་འབྲིང་སྣ་ཚོགས་ཡོད། ཁྱིམ་ཚང་སྐྱོ་པོ་
ཚོར་སྔོན་མ་ཁྲལ་ཆེན་པོ་ཡོད་རུང་སོ་སོའི་མི་ཐོག་རེའི་སྐབས་ལ་བསོད་ནམས་



14
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དང་། ལམ་འགྲོ་ཡོང་མིན་གྱིས་མི་ཚང་དར་རྒུད་ཡོང་དུས་མི་ཚང་ཆེན་པོ་དེ་འདྲ་
མར་རྒུད། ཡང་སྐབས་རེ་མི་ཚང་ཆུང་ཆུང་དེ་འདྲ་གང་འཚམ་ནས་འབྱོར་པ་ཆེན་
པོར་གྱུར་ཏེ་སྟོབས་ཆེན་ཆགས་པ་དེ་འདྲ་ཡོད། དེ་ལྟར་ཞིང་འབྲོག་འཚོ་རྟེན་ཡར་
རྒྱས་ལ་སོང་བའི་གྲོང་པ་ཡག་པོ་དེ་འདྲ་མང་པོ་ཡོད།
ང་ཚོའི་ལུང་པའི་ཁྲལ་འཇལ་སྟངས་དེ་ལོ་གསུམ་རེ་ནས་ལུང་པར་ཚོགས་
འདུ་ཚོགས་ནས་ཁྲལ་རིགས་ཞེས་ཕྱོགས་བསྡོམས་རེ་རྒྱག་གི་རེད། ཁྲལ་བརྒྱབ་
ནས་ཁྲལ་གཞུང་གསར་པ་བཟོས་ཏེ་ལོ་གསུམ་གཏན་འབེབས་ཀྱི་ཁྲལ་ཞེས་ལོ་
གསུམ་ནས་གྲོང་པ་དཔལ་འབྱོར་ཡར་རྒྱས་འགྲོ་མཁན་དེ་དག་ལ་ཁྲལ་སྣོན་
འགེལ་དགོས། གྲོང་པ་མར་ཉམས་པ་དེ་དག་ལ་ཉམས་རྒུད་དུ་ཕྱིན་པའི་ཚོད་ལ་
དཔགས་ཏེ་ཁྲལ་གཅོག་འཕྲི་བྱེད། ལོ་གསུམ་གཏན་འབེབས་ཀྱི་ཁྲལ་འགེལ་བྱས་
ནས་ཡང་བསྐྱར་ཁྲལ་གཞུང་གསར་པ་བཟོས། དེ་ནས་མི་ཚང་རབ་འབྲིང་དང་
པོ་དང་། གཉིས་པ། གསུམ་པ་བཞི་པ། ལྔ་པ། དྲུག་པ་ཞེས་ཁྲལ་འགེལ་འཁྲི་
ཆ་ཆེ་ཆུང་ལ་གཞིགས་པའི་སྔ་འདོན་དང་པོ་དང་། གཉིས་པ། གསུམ་པ། བཞི་
པ། ལྔ་པ། དྲུག་པ། བདུན་པ། བརྒྱད་པ། དགུ་པ། བཅུ་པ་ཞེས་དེའི་སྒང་ལ་
གཉིས་འདང་གི་ཁྲལ་བཀལ་ནས། གཉིས་འདང་དང་པོ་དང་། གཉིས་པ། གསུམ་
པ། བཞི་པ། ལྔ་པ། དྲུག་པ་ཞེས་དེ་ལྟར་གྲངས་ཀ་བརྒྱབ་ནས་ལོ་གསུམ་རེའི་
རིང་ལ་ཁྲལ་གཞུང་གསར་པ་རེ་བྱས། ལོ་གསུམ་གཏན་འབེབས་ཀྱི་ཁྲལ་འགེལ་
སྐབས་ལོ་གསུམ་གྱི་རིང་ལ་གྲོང་པ་ཡར་རྒྱས་ཕྱིན་ན་ཁྲལ་འཕར་མ་སྤྱོད་དགོས་
མེད་ལ། མར་རྒུད་པ་ཡིན་ན་ཡང་སྔོན་མའི་ཁྲལ་གཞུང་ལོ་གསུམ་གཏན་འབེབས་
ཀྱི་ཡིག་ཆ་བཟོས་པ་དེ་ལས་ཆད་མེད་འཇལ་དགོས་པ་རེད། སོ་སོར་དཀའ་ངལ་
ཆེན་པོ་འཕྲད་ནས་ཁྱིམ་ཚང་ཉམས་རྒུད་ཤོར་བ་ཡིན་ནའང་མི་གཞན་ལ་གཡར་



སྒང་པའི་ལེབ། ཁྲལ་བསྡུའི་ལམ་ལུགས། 15
བསྐྱི་སོགས་བྱས་ཏེ་ཁྲལ་འཇལ་ཐབས་བྱེད་དགོས། གང་ལྟར་དགོན་པའི་ཁྲལ་མ་
འཇལ་ཚེ་ཉེས་པ་ཁུར་དགོས་པ་ཡིན། དེའི་སྒང་ལ་ང་ཚོ་དེང་སང་ཡིན་ན་དངོས་
པོ་ལྟ་བུར་སྐྱེད་ཀྱི་བརྒྱ་ཆར་ཕབ་ནས་དཀའ་ངལ་ཆེན་པོ་དེ་འདྲ་བཟོ་ཡི་ཡོད་
རེད། དེ་ལྟར་བྱས་ནས་ཁྲལ་ལ་ལོ་གསུམ་གྱི་རིང་འགྱུར་བ་ཡོད་མ་རེད། ཕྱུག་པོ་
ལ་ཁུལ་ཆེ་བ་དང་། དབུལ་པོར་ཁྲལ་ཆུང་བ་ཡོད་རེད། ལོ་གསུམ་གྱི་རིང་ལ་
གཏན་འབེབས་བཟོས་པ་ནས་ལོ་གསུམ་གྱི་རིང་ལ་དར་རྒུད་ག་རེ་བྱུང་ན་ཡང་
ཡིག་ཆུང་ཐོག་བཀོད་པའི་ཁྲལ་དེ་རང་སོ་སོར་དཀའ་ངལ་ཡོད་མིན་ལ་མ་ལྟོས་
པར་གཞན་ལས་བུ་ལོན་གཡར་བ་ཚུན་ཆད་གདོང་ལེན་གྱིས་རང་ལ་ཉམས་རྒུད་
བྱུང་བ་དང་། ཉམ་ཐག་ཡིན་ཚུལ། ཁྲལ་འཇལ་ཐུབ་ཀྱི་མེད་ཚུལ་སོགས་བརྗོད་
ས་གང་ཡང་མེད་པར་ལོ་གསུམ་གཏན་འབེབ་བྱས་པའི་ལུང་པའི་ཁྲལ་རྒྱུག་ཁྲིམས་
ཁུར་དེ་ངེས་པར་འཇལ་དགོས།
གམ་པ་རྫོང་གི་གཞིས་རྫོང་གཙང་བཀྲ་ཤིས་ལྷུན་པོར་སྡེ་པ་གཞུང་གིས་
བསྐོས་པའི་རྫོང་དཔོན་ཞིག་ཡོད། གཞུང་ས་དགའ་ལྡན་ཕོ་བྲང་དང་བླ་བྲང་རྒྱལ་
མཚན་མཐོན་པོ་གཉིས་ཀྱི་ཆེད་དུ་རྫོང་གཞིས་ཨ་མ་གཞིས་རྩེ་སྤྱི་རྫོང་ཞེས་བླ་
བྲང་དང་གམ་པ་རྫོང་གིས་འཁྲུན་ཐག་མ་ཆོད་པའི་གྱོད་ཁ་མཆུ་དེ་འདྲ་བྱུང་སོང་
ན་དེར་འགྲོ་དགོས་པ་རེད། གྲོང་པ་ཁྱིམ་མཚེས་མ་འཆམ་པར་གྱོད་ཁ་མཆུ་ཐུག་
པ་ནི་གནས་ཚུལ་ཆུང་ཆུང་ཡིན་ཙང་ཐག་མ་ཆོད་པ་གང་ཡང་མེད། འོན་ཀྱང་སྡེ་
ཁོངས་སོ་སོ་ཁྲལ་དང་། རྩྭ་ཁ་དང་ཆུ་རིས་ཀྱི་གནད་དོན་ལ་མ་འཆམ་པ་སོགས་ཀྱི་
ཟློས་གྱུར་གམ་པ་རྫོང་གིས་འཁྲུན་ཐག་མ་ཆོད་ཚེ་གཞིས་ཀ་རྩེའི་སྤྱི་རྫོང་ལ་ཕྱིན་ ་
ཏེ་ཁྲིམས་གཏུགས་བྱེད་དགོས་ཀྱི་ཡོད། གནས་ཚུལ་ཆེ་ཆུང་ཇི་ལྟར་ཡིན་ཡང་དེ་
ནས་ཐག་གཅོད་ཀྱི་རེད།



16 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གཙང་གི་ཆོས་སྡེ་བཀྲས་ལྷུན།
གདན་ས་ཆེན་པོ་བཀྲ་ཤིས་ལྷུན་པོ་ནི་གཞིས་རྩེ་རྫོང་གི་ནུབ་ངོས་སུ་ཆགས་
ཡོད་ཅིང་། དེ་ནི་གཙང་ཁུལ་རི་བོ་དགེ་ལུགས་པའི་དགོན་སྡེ་ཆེ་ཤོས་
ཡིན། གདན་ས་དེ་ནི་རྗེ་ཙོང་ཁ་པའི་ཞལ་སློབ་ྋརྒྱལ་བ་དགེ་འདུན་གྲུབ་ཀྱིས་
ཕྱི་ལོ་ ༡༤༤༧ ལོར་ཐོག་མར་ཕྱག་བཏབ། ྋརྒྱལ་བ་དགེ་འདུན་གྲུབ་ནི་ཕྱི་
ལོ་ ༡༣༩༡ ལོར་གཙང་གི་སྲས་གུར་མོ་ཞེས་པའི་འབྲོག་ཁྱིམ་དུ་སྐུ་འཁྲུངས། སྐུ་
གཞོན་ནུའི་དུས་ནས་གསན་བསམ་སློབ་གཉེར་ལ་སྦྱང་བརྩོན་ཐུགས་འགྲུས་
ཤིན་ཏུ་ཆེ་བ་དང་། སྐུ་ནར་སོན་ནས་རྗེ་ཙོང་ཁ་པ་སོགས་རྩ་བའི་བླ་མ་མང་
པོའི་ཞབས་ལ་གཏུགས་ནས་མདོ་སྔགས་ཀྱི་ཟབ་རྒྱས་ཆོས་ཚུལ་མང་དུ་གསན་
ཞིང་། རིག་པའི་གནས་བཅུར་མཁས་པར་སྦྱངས། ཕྱི་ལོ་ ༡༤༤༧ ལོར་ཕྱུག་
གཞུང་དར་རྒྱས་པ་དཔོན་བསོད་ནམས་དཔལ་བཟང་གིས་མཐུན་རྐྱེན་སྦྱར་ཏེ་
ས་ཡི་དགེ་བཅུ་སོགས་ཚང་བའི་ས་དཔྱད་ཁྱད་པར་ཅན་དང་ལྡན་པའི་གནས་
དེར་བཀྲ་ཤིས་ལྷུན་པོའི་ཆོས་སྡེ་འདི་ཉིད་ཐོག་མར་ཕྱག་བཏབ་ནས་སྔ་རྗེས་སུ་ལོ་
བཅུ་གཉིས་འགོར། ྋརྒྱལ་བ་དགེ་འདུན་གྲུབ་པས་ཆོས་སྡེ་འདིའི་ཁྲི་པ་དང་པོ་
མཛད་ནས་ ༡༩༥༩ ལོ་བར་ཁྱོན་བསྡོམས་ཁྲི་རབས་ཉི་ཤུ་རྩ་གཅིག་བྱོན། བཀྲ་
ཤིས་ལྷུན་པོ་དགོན་དུ་ཤར་རྩེ་དང་། དཀྱིལ་ཁང་། ཐོས་བསམ་གླིང་། སྔགས་པ་
སོགས་གྲྭ་ཚང་བཞི་ཡོད་ཁོངས་ནས་སྔགས་པ་གྲྭ་ཚང་ནི་པཎ་ཆེན་སྐུ་ཕྲེང་བཞི་པ་
བློ་བཟང་ཆོས་ཀྱི་རྒྱལ་མཚན་གྱིས་དུས་ཕྱིས་ཕྱག་བཏབ་པ་ཞིག་ཡིན་འདུག ལྷ་
ཁང་གསར་བཞེངས་ཐད་ལི་མ་ལྷ་ཁང་དང་། བཀའ་འགྱུར་ལྷ་ཁང་། ཡང་རྩེ་ལྷ་
ཁང་། མངོན་དགའ་ལྷ་ཁང་། རྒྱ་ནག་ལྷ་ཁང་། རིན་ཆེན་ལྷ་ཁང་། ངུར་སྨྲིག་
ལྷ་ཁང་། པཎ་གྲུབ་ལྷ་ཁང་། དགའ་གདོང་ལྷ་ཁང་། བླ་མ་ལྷ་ཁང་། གཡབ་བར་



གཙང་གི་ཆོས་སྡེ་བཀྲས་ལྷུན། 17
ལི་མ་ལྷ་ཁང་ནུབ་མ། གཡབ་བར་ལི་མ་ལྷ་ཁང་དབུས་མ། གཡབ་བར་ལི་མ་ལྷ་
ཁང་ཤར་མ། གཡབ་བར་དངུལ་གདུང་ལྷ་ཁང་སོགས་དང་། གཞན་ཡང་དུས་
གསུམ་སངས་རྒྱས་ཀྱི་གོས་སྐུ་ཆེན་མོ་གསུམ་དང་། དབྱེན་སྣུམ་མཆོད་རྟེན་ཤར་
མ་དང་། བཀག་སྣེ་སྒོ་བཞི་བཅས་ཀྱང་གསར་བཞེངས་མཛད་པས་ྋརྒྱལ་དབང་
ལྔ་པ་ངག་དབང་བློ་བཟང་རྒྱ་མཚོའི་སྐུ་དུས་ནས་བཟུང་ཆོས་སྡེ་འདི་ཉིད་སྣང་
མཐའི་སྒྱུ་འཕྲུལ་༧ཀུན་གཟིགས་པཎ་ཆེན་རིན་པོ་ཆེའི་ཆོས་བཞུགས་བླ་བྲང་དུ་
གྱུར། ཆོས་སྡེ་འདིའི་གྲྭ་གྲངས་ཐད་དར་རྒྱས་ཆེ་ཤོས་ཀྱི་སྐབས་སུ་སྒྲིག་བཞུགས་
དགེ་འདུན་ཞལ་གྲངས་བཞི་སྟོང་ལྷག་ཙམ་ཟིན།
དགོན་པ་འདིའི་འདུ་ཁང་གི་རྒྱ་ཁྱོན་ཀ་བ་བཞི་བཅུ་ཞེ་བརྒྱད་ཡོད་པ་
དང་། དེའི་གཙང་ཁང་དབུས་མར་རྗེ་དགེ་འདུན་གྲུབ་པས་བལ་བོད་ཀྱི་བཟོ་བོ་
བཀུག་ནས་བཞེངས་པའི་གསེར་ཟངས་ཀྱི་ཐུབ་དབང་གི་སྐུ་བཞུགས་ཤིང་། ནང་
བཞུགས་སུ་སངས་རྒྱས་ཤཱཀྱ་ཐུབ་པའི་རིང་བསྲེལ་དང་། རྗེ་བླ་མ་ཙོང་ཁ་པའི་
དབུ་སྐྲ། རྗེ་དགེ་འདུན་གྲུབ་པའི་རྩ་པའི་བླ་མ་རྗེ་བཙུན་ཤེས་རབ་སེངྒེའི་དབུ་
ཐོད་བཅས་ཡོད། དེའི་གཡས་གཡོན་དུ་ཉེ་སྲས་བརྒྱད་ཀྱི་འཇིམ་སྐུ་བཞུགས་
པ་དེ་ནི་བཀྲ་ཤིས་ལྷུན་དགོན་གྱི་རྟེན་གཙོའི་གྲས་ཡིན། དེའི་གཡས་ཀྱི་བྱམས་
ཁང་དུ་རྟེན་གཙོ་གསེར་ཟངས་ལས་གྲུབ་པའི་རྒྱལ་བ་མི་ཕམ་མགོན་པོ། ནང་
བཞུགས་སུ་རྒྱལ་བ་ཤཱཀྱ་ཐུབ་པས་མཚོན་པའི་དམ་པ་མང་པོའི་རིང་བསྲེལ་
ལྡན་པ་བཞུགས། བྱམས་མགོན་གྱི་གཞོགས་གཉིས་སུ་རྗེ་དགེ་འདུན་གྲུབ་པའི་
ཕྱག་བཟོའི་སྨན་འཇིམ་གྱི་སྤྱན་རས་གཟིགས་དང་། འཇམ་དབྱངས་བཞེངས་
སྐུ་ཐོག་ཚད་མ་གཉིས་བཞུགས། གཡོན་གྱི་སྒྲོལ་མ་ལྷ་ཁང་ནང་རྟེན་གཙོ་གསེར་
ཟངས་ཀྱི་སྒྲོལ་དཀར་ཡིད་བཞིན་འཁོར་ལོའི་སྣང་བརྙན་བཞུགས་ཤིང་། དེའི་



18 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ནང་བཞུགས་སུ་སངས་རྒྱས་བྱང་སེམས་མང་པོའི་རིང་བསྲེལ་དང་། སྒྲོལ་མ་
རང་བྱོན་མཐོ་གང་པ་བྱིན་རླབས་ཅན་ཞིག་བཅས་བཞུགས། དགོན་པའི་ནུབ་
ངོས་བྱམས་ཁང་ཆེན་མོ་ཡོད། བྱམས་ཁང་ཆེན་མོའི་རྟེན་གཙོར་གསེར་ཟངས་
ཀྱི་རྗེ་བཙུན་བྱམས་པ་མགོན་པོའི་སྐུ་འདྲ་བཞུགས། དེའི་དབུ་དཔལ་གྱི་དཀྱིལ་
དུ་རིན་ཆེན་རྡོ་རྗེ་ཕ་ལམ་གྱི་ཕྲ་ཚོམ་སྒོ་ང་ཙམ་ཞིག་ཡོད་པ་དང་། སྐུ་གཟུགས་
ཧྲིལ་པོར་གཡུ་མུ་ཏིག་དང་གཟི་བྱུ་རུ་ལ་སོགས་པའི་རིན་པོ་ཆེའི་ཕྲ་རྒྱན་བསམ་
གྱིས་མི་ཁྱབ་པ་ཡོད་ལ་མཐོ་ཁྱད་འཛམ་གླིང་ཡོངས་ན་དཔེ་ཟླ་བཙལ་དུ་མེད་པ་
དེ་ལྟ་བུའི་རྗེ་བཙུན་བྱམས་པ་མགོན་པོའི་སྐུ་བརྙན་ཆེ་ཚད་ཁྲུ་བརྒྱད་ཅུའི་བདག་
ཉིད་ཅན་འདི་ནི་ྋཀུན་གཟིགས་པཎ་ཆེན་སྐུ་ཕྲེང་དགུ་པ་ཐུབ་བསྟན་ཆོས་
ཀྱི་ཉི་མས་རབ་བྱུང་ ༡༥ པའི་ཤིང་སྟག་ཕྱི་ལོ་ ༡༩༡༤ ལོར་བཞེངས་མཛད་
ཅིང་། བཞེངས་ཡུན་ལོ་བཞི་འགོར་བ་དང་སྐུ་རྒྱུར་ཟངས་དམར་འདེགས་རྒྱ་སུམ་
འབུམ་ཉིས་ཁྲི་ལྷག་ཙམ་སྤྱད་པ་སོགས་གསེར་ཐང་ལ་ཕབ་ན་རྒྱུ་གྲོན་གསེར་རྒྱ་མ་
ལྔ་བརྒྱ་ལྔ་བཅུ་ལྷག་ཙམ་དུས་ཡུན་ལོ་གསུམ་ལ་ལེགས་གྲུབ་བྱུང་བ་རེད། གཙང་
གི་ཆོས་གྲྭ་ཆེན་པོ་འདིའི་བླ་བྲང་དང་བཅས་པར་བོད་གཞུང་དགའ་ལྡན་ཕོ་
བྲང་པ་ཆེན་པོས་སྔ་ཕྱིར་སྦྱོར་གནས་འཇགས་གསུམ་རིམ་བསྩལ་གྱིས་སྟོབས་
འབྱོར་མངའ་ཐང་གཞུང་ས་གཉིས་པ་ལྟ་བུར་གྱུར་ཡོད་པ་ཡིན་ཞེས་ཡོངས་སུ་
གྲགས། བཀྲས་ལྷུན་གྱིས་གཞུང་འཛིན་བྱས་པའི་རྫོང་གཞིས་ནི་རྫོང་སྒོ་ལྷ་རྩེ་
དང་། ངམ་རིང་། ཕུན་ཚོགས་གླིང་བཅས་གསུམ་དང༌། གཞིས་ཀ་བཞད་མཐོང་
སྨོན་དང་། རྟ་ནག་རིན་ཆེན་རྩེ། གམ་པ། གཅེན་ལུང་། ལྷན་ལྷུན་རབ། རྒྱལ་
རྩེ་བྲག་ཕུག འདམ་ཁུལ་སོགས་གཞུང་སྩལ་ཆོས་གཞིས་མང་དུ་སྣང་།
ངག་རྒྱུན་ལོ་རྒྱུས་སྡེ་ཚན་གྱིས་བཏུས།



ཉེ་འཁྲིས་ཀྱི་ཚོང་འདུས་གྲོང་བརྡལ་ཁག 19
ཉེ་འཁྲིས་ཀྱི་ཚོང་འདུས་གྲོང་བརྡལ་ཁག་
ང་ཚོའི་ལུང་པ་ནས་རྟ་བཞོན་ཏེ་སོང་ན་ཞག་པོ་བཞི་ལྔ་ཙམ་ལ་གཞིས་ཀ་རྩེ་དང་
བཀྲ་ཤིས་ལྷུན་པོར་སླེབས་ཀྱི་ཡོད་པ་དང་། ཞག་པོ་བདུན་བརྒྱད་ཙམ་ན་རྒྱལ་
རྩེར་སླེབས། གཡག་དེད་ནས་སོང་ན་ཉི་མ་བདུན་དང༌། རྟ་བཞོན་ནས་སོང་ན་
ཉི་མ་གཉིས་གསུམ་ཙམ་ན་ཕག་རིར་སླེབས། ཕག་རི་ལ་སྟོད་རྒྱ་གར་གྱི་རྒྱ་ཟོག་
དང་། བར་དབུས་གཙང་ཁུལ་གྱི་ཤ་མར་འབྲུ་རིགས་སོགས་འབྱོར་གྱི་ཡོད། ད་
དུང་མདོ་སྟོད་སྨད་ཀྱི་ཚོང་པ་ཆེ་ཤོས་དེ་ཚོས་རྟ་དྲེལ་དེད་ནས་ཕག་རིར་ཚོང་རྒྱག་
པར་ཡོང་གི་རེད། ཤར་གྱི་ཕག་རིའི་ཚོང་འདུས་ཞེས་པ་དེར་སོ་སོ་རང་ལ་དཔལ་
འབྱོར་དང་དངུལ་ཡོད་ན་ག་རེ་ཉོ་ཉོ་དང་། ཚོང་ག་རེ་རྒྱག་རྒྱག་ཡོད། ང་ཚོའི་
ལུང་པ་རང་ལ་ཆ་བཞག་ན་ལོང་གྲོང་དེ་འཛོམས་འདུས་ཆེན་པོ་ཞིག་ཆགས་ཡོད་
དུས། གཞུང་ཆེན་ཟེར་བའི་གམ་པ་སྨད་ཀྱི་འགྲུལ་པ་ཆ་ཚང་གི་ལམ་ཆེན་འཁེལ་
བསྡད་ཡོད། སྟོད་ལྷོ་ཕྱོགས་ནས་འབྲུག་པ་དང་། འབྲས་ལྗོངས། ལྷོ་པ། ལ་ཆེན་
ལ་ཆུང་དེ་ཚོ་ཆ་ཚང་གི་སྟོན་ཁའི་དུས་སུ་ཁམ་བུ་དང་། ལི། ཚ་ལུ་མ་སོགས་ཤིང་
ཏོག་གི་རིགས་དང་། སྲོ་ལོ། ཨེ་མ། འབྲས། གྲོ་ཞིབ་སོགས་རྟ་དྲེལ་ལ་བཀལ་ནས་
ང་ཚོའི་ལུང་པར་ཚོང་གཉེར་བྱེད་རྒྱུར་འཁྱེར་ཡོང་གི་རེད། ཕག་རིའི་ཚོང་པ་
མང་ཆེ་བ་ང་ཚོའི་སར་ཚུར་ཚོང་རྒྱག་པར་ཡོང་གི་ཡོད། གམ་པ་སྨད་ཀྱི་ཚོང་པ་
ཚོས་འབྲུ་དང་ཤ་སྒྲུབ་ཀྱི་རེད། ང་ཚོའི་ལུང་པ་སྤྱི་ཡོངས་ནས་ཕྱུག་པོ་དང་། སྣུམ་
ཞག་དོད་པོ་ཞིག་ཡོད་རེད། རྒྱ་ལམ་ལ་ཆ་བཞག་ན་ཡང་ཧ་ཅང་འདུས་མདོ་ཆེན་
པོ་འཁེལ་ཡོད་སྟབས་འབྲུ་འབབ་ཐོན་ཁུངས་ལེགས་ཤིང་། ཟས་སྣ་འཛོམས་པ་
སོགས་གང་ས་ཅི་ཐད་ནས་དཀའ་ངལ་ཡོད་མ་རེད། སྤྱིར་ལུང་པ་ཁོ་རང་སྟོབས་



20
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཆེན་པོ་ཡིན་ཁར། ས་མ་འབྲོག་ཡིན་སྟབས་འབྲུ་རིགས་སྨོས་ཅི་ཤ་མར་ཐོན་དངོས་
ལའང་ཐོགས་པ་མ་མཆིས།
བོན་དགོན་དང་རྙིང་མའི་དགོན་པའི་དབར་ཆོས་ལུགས་འཐེན་འཁྱེར་མེད་
པར་ཧ་ཅང་གི་དམ་ཚིག་མཐུན་པོ་ཡོད་རེད། དགོན་པ་དེ་དག་གི་འཚོ་ཐབས་ནི་
མཆོད་གཞིས་ཁྱིམ་ཚང་ཁག་ནས་ཡོང་གི་ཡོད། བོན་པོར་མཚོན་ན་ཡང་ང་ཚོའི་
ལུང་པར་བོན་པོའི་ཁྱིམ་ཚང་ཉི་ཤུ་ཙམ་ཡོད་ཅིང་། ཁོང་ཚོའི་བླ་མ་གཙོ་བོ་དེ་རུས་
བ་ཤེན་རེད།
ང་ཚོའི་ལུང་པའི་རྒྱུན་གཏན་གྱི་ཟས་རིགས་ནི་ཤ་དང་། མར། རྩམ་པ་
བཅས་རེད། སྐབས་རེར་ཕག་རིའི་ཚོང་འདུས་ནས་འབྲས་ཅུང་ཙམ་རག་གི་
ཡོད་པ་མ་གཏོགས་སྤྱིར་བཏང་འབྲས་དཀོན་པོ་རེད། (ཁོ་བོའི་ཕ་ཁྱིམ་)བྱ་སྒང་
པ་བདེ་སྐྱིད་ཁྱིམ་ཚང་ནི་ལུང་པའི་ནང་ནས་ཕྱུག་ཤོས་ཨང་གཉིས་པ་ལྟ་བུ་ཡིན་
པ་དང་།་ ཁྲལ་གྱི་རིམ་པ་བྱས་ནའང་ཁྲལ་རིམ་བཞི་ཡོད་པ་ལས་ཨང་གཉིས་པའི་
ནང་སླེབས་ཀྱི་ཡོད། ང་ཚོའི་ལུང་པའི་ནང་ཁྱིམ་དུད་མང་པོ་ཡོད་སྟབས་མི་ཚང་
དབུལ་པོ་རེ་ཟུང་ཡོད་ཀྱང་སྤྱི་ཡོངས་ནས་ལུང་པའི་དཔལ་འབྱོར་ཡག་ཐག་ཆོད་
རེད། ཕག་རིའི་ཚོང་འདུས་ལྟ་བུར་མཚོན་ན། ང་ཚོའི་ལུང་པའི་མི་ཚང་ཁག་སོ་
སོ་ན་ས་ཤ་མར་སོགས་གྲ་སྒྲིག་གིས་རྟ་ཐོག་ལ་བཀལ་ནས་ཕག་རིར་ཚོང་ཟོག་སྐྱེལ་
བ་དང་། ཚོང་འདུས་ནས་དགོས་མཁོ་ཉོ་སྒྲུབ་བྱེད་པ་སོགས་ཚོང་ལས་གཉེར་གྱི་
ཡོད། སྒང་འབྲུག་པ་དང་། བར་ཕག་རི། སྨད་བགམ་པ་བཅས་ནས་ཚོང་པ་ཡར་
འགྲོ་མར་འགྲོ་བྱེད་མཁན་མང་པོ་ཡོད་སྟབས་ཚོང་པའི་འགྲུལ་ལམ་གཙོ་བོ་ཞིག་
འཁེལ་གྱི་ཡོད།



སྒང་པའི་བརྒྱ་དཔོན་བརྗེ་ལེན། 21
ང་ཚོར་གསེར་དངུལ་གྱི་བཟོ་བོ་ལག་རྩལ་བ་དེ་འདྲ་མེད་ཀྱང་ལྕགས་བཟོ་བ་
ཁྱིམ་ཚང་གཉིས་ཡོད། ཁོང་ཚོས་ཞིང་ལས་ཀྱི་མཐུན་རྐྱེན་ལག་ཆས་དང་། ནང་གི་
སྐྱོགས་སྡིག་སྣོད་སྤྱད་སོགས་བཟོ་ཡི་ཡོད་རེད། ང་ཚོའི་ལུང་པ་ནས་ས་ཆ་གཞན་
པར་སློབ་གྲྭར་འགྲོ་མཁན་སུ་གང་ཡང་ཡོད་མ་རེད་ལ། ལུང་པ་དེར་རྒྱ་མི་མ་སླེབས་
བར་གཞུང་བཙུགས་སློབ་གྲྭ་རྩ་བ་ནས་མེད། ཕྱི་ལོ་ ༡༩༥༦ ཡས་མས་སུ་གཙང་
བཀྲ་ཤིས་ལྷུན་པོར་སློབ་གྲྭ་ཞིག་བཙུགས་ཡོད། འོན་ཀྱང་དེ་རྗེས་རྒྱ་དམག་སླེབས་
སྟབས་སློབ་གྲྭ་དེ་མེད་པར་ཆགས་པ་རེད། གཞན་ང་ཚོའི་ལུང་པ་ནས་བོད་སྡེ་པ་
གཞུང་དང་བླ་བྲང་རྒྱལ་མཚན་མཐོན་པོའི་སྒྲིག་འཛུགས་ནང་ཕྱག་ལས་གནང་
མཁན་གལ་ཆེན་དེ་འདྲ་བྱུང་མྱོང་ཡོད་པའི་གནས་ཚུལ་ཧ་ལམ་གོ་ཐོས་མེད། ལས་
ཞབས་ཆུང་ཁག་དེ་རིགས་རེ་གཉིས་ཡོད་རེད།
སྒང་པའི་བརྒྱ་དཔོན་བརྗེ་ལེན།
སྒང་པ་བརྒྱ་དཔོན་ཞེས་བརྒྱ་དཔོན་གཉིས་ཡོད། ལོ་གསུམ་རེའི་རིང་ལ་བརྒྱ་དཔོན་
གཉིས་བསྐོ་གཞག་བྱེད་ཀྱི་རེད། བརྒྱ་དཔོན་བསྐོ་གཞག་བྱེད་ཚུལ་ནི། ལོང་གྲོང་
དཔོན་ཚང་གི་ནང་ལ་དམ་ཆོས་བཀའ་འགྱུར་རིན་པོ་ཆེ་ཞིག་ཡོད་པ་དེའི་ནང་
སངས་རྒྱས་སྨན་བླའི་སྐུ་འདྲ་ཞིག་དང་གུ་རུ་རིན་པོ་ཆེའི་སྐུ་ཞིག་ཡོད། དེའི་
མདུན་ལ་བརྟག་བསྒྲིལ་ཞུས་ཏེ་བརྒྱ་དཔོན་སུ་ཐོན་པ་དེར་ཚད་འཛིན་བྱེད་པ་མ་
གཏོགས། གཞན་ཁྱོད་ཡིན། ཁྱོད་མིན་ཞེས་ལབ་རེས་དེ་འདྲ་བྱེད་སྲོལ་ཡོད་མ་
རེད། འོས་མི་སོ་སོའི་མིང་བྱང་དེ་བྲིས་ཏེ་སྤགས་ནང་བཅུག་ནས་ཚེ་རིལ་ནང་
བཞིན་བཟོས། སྤགས་དེ་སྡེར་མ་ཆེན་པོ་ཞིག་གི་ནང་བླུགས་ཏེ་བསྐོར་བ་འགའ་
ཤེས་བརྒྱབ་ན་ཟན་རིལ་གཅིག་སྒང་ལ་ཐོན་ཡོང་གི་རེད། དེ་ཐོན་སོང་ན་ཁ་ཕྱེས་



22 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཏེ་བརྒྱ་དཔོན་སུ་བབ་མིན་བལྟས་རྗེས་དོ་བདག་ལ་ལོ་གསུམ་གྱི་ལས་བྱེད་ཁྱེད་རང་
རེད་ཅེས་ཟེར། དེ་ནས་ཡང་གཉིས་པ་ཞིག་དཀྲུགས་དཀྲུགས་བཏང་ནས་ལོང་གྲོང་
བསམ་སྒང་འཕྲིན་ལས་ཟེར་བ་ལྟ་བུ་གཞན་དག་ཅིག་ཐོན་སོང་ན་ལོང་གྲོང་བསམ་
སྒང་འཕྲིན་ལས་ཁྱེད་རང་བརྒྱ་དཔོན་ལ་སླེབས་པ་རེད་ཟེར་གྱི་རེད། བརྒྱ་དཔོན་
བྱེད་རྒྱུ་ཡིན་མིན་ཤོད་ས་ཡོད་མ་རེད། མ་གཞི་ང་ཚོར་ཁྱོད་ཀྱིས་བྱེད་དགོས། ཁྱོད་
ཀྱིས་བྱེད་མི་དགོས་ཟེར་བ་དེ་འདྲའི་ལུགས་སྲོལ་མེད། དཀོན་མཆོག་གསུམ་གྱི་
མདུན་ནས་བརྟག་བསྒྲིལ་ཞུས་ཏེ་གང་ཐོན་པ་དེ་བྱེད་རྒྱུ་མ་གཏོགས་ལས་ཀ་གཞན་
ཡོད་མ་རེད། ལ་ལ་བརྒྱ་དཔོན་རང་འཇགས་འཁེལ་མཁན་ཡང་མང་པོ་ཡོད། དེ་
ནི་ཟན་བསྒྲིལ་གང་ཐོན་པ་དེ་ལ་གཞི་བཅོལ་བ་ཞིག་རེད། ང་ཚོ་སྒང་པ་བདེ་སྐྱིད་
ཀྱི་མི་ཐོག་ཁ་ཤས་ཤིག་གིས་ལུང་པའི་བརྒྱ་དཔོན་བྱས་པ་རེད། དཔེར་ན། ངའི་
ཐོག་ལ་གང་ཡང་བྱུང་མེད་ཀྱང་ང་རང་གི་སྤུན་འབྲིང་བ་དེ་ལ་བརྒྱ་དཔོན་འཁེལ་
བ་དང་། ཁོས་ཡི་གེ་ཁྱོན་ནས་མི་ཤེས་སྟབས་གམ་པ་རྫོང་རང་གི་མི་ཡོན་ཏན་ཆེན་
པོ་ཡིན་ཙང་ཁོང་གིས་རྩ་བ་ནས་ཡོང་གི་མ་རེད་ཅེས་བརྒྱ་དཔོན་གཞན་དག་ཅིག་
བསྐོས་པ་རེད།
བདག་གི་ཕ་དམ་པའི་མཚན་ལ་རྡོ་རྡོ་ཞུ་ཞིང་། ཁོང་གིས་བརྒྱ་དཔོན་ལོ་
མང་གནང་བ་རེད། ཁོང་ཚོ་བུ་སྤུན་གསུམ་ཡོད་པ་ལས་འབྲིང་བ་དེར་བརྒྱ་དཔོན་
དགྲ་འདུལ་ཟེར། ཁོང་ཚོ་བུ་སྤུན་གསུམ་གྱི་ཕ་དེ་ལའང་བུ་སྤུན་གསུམ་ཡོད་
འདུག ཁོང་ང་ཚོའི་སྤོ་བོ་ལགས་རེད། སྤོ་བོ་དེ་ཚོའི་མི་རྒྱུད་ནས་གྲོང་མིང་ལ་
སྒང་པ་བདེ་སྐྱིད་ཟེར་ཞིང་། བདེ་སྐྱིད་ཀྱི་བརྒྱ་དཔོན་དོན་གྲུབ་ཟེར་བ་སྐད་གྲགས་
ཅན་ཞིག་བྱུང་ཡོད། ཁོང་གི་བརྒྱ་དཔོན་་ལོ་མང་པོ་གནང་བ་རེད། ཁོང་གི་ཡབ་
ཀྱི་མཚན་ལ་བདེ་སྐྱིད་ཀྱི་བརྒྱ་དཔོན་གུ་རུ་ཟེར། མི་ཐོག་གསུམ་གྱི་ནང་ལ་ང་ཚོ་



སྟོན་ལས་དང་ས་ཞིང་འདེབས་ལས། 23
ཙམ་མ་གཏོགས་གཞན་མི་ཐོག་དེའི་ཐོག་ལ་སྒང་པའི་བརྒྱ་དཔོན་མང་པོ་བྱས་
ཚར་བ་རེད། སྒང་པ་སླེ་གྲོང་ཟེར་བ་དང་། སྒང་པ་སྤྱི་མཆོད་ཟེར་བ། སྒང་པ་
ཕུན་གླིང་ཟེར་བ་རྣམས་ལའང་བརྒྱ་དཔོན་མང་པོ་འཁེལ་ཡོད་རེད། ཟན་བརྟག་
བསྒྲིལ་ཏེ་བབ་རེས་བྱས་ནས་གང་ཐོན་པ་དེ་མ་གཏོགས་གང་བྱུང་མང་བྱུང་བྱེད་
སྲོལ་མི་ཡོང་།
ང་ཚོའི་ལུང་པར་ལུང་ར་ཆེན་པོ་བདུན་ཙམ་ཡོད། དེ་འདྲའི་ལུང་ར་
བདུན་ནང་ལྷས་ར་བརྒྱ་ལྷག་ཡོད། ལྷས་ར་སོ་སོའི་མིང་དཔེར་ན། ༡ བླ་
མ་དབང་། ༢ དུང་ར། ༢ ཤོད་སོང་། ༤ གྲིབ་ལུང་། ༥ ཤོད་རྭ། ༦ སོ་
དོང་། ༧ ཡུངས་དཀར། ༨ བྱ་གཡང་། ༩ ཧོར་གཙང་། ༡༠ རྟ་རྨེད། ༡༡ དུར་
ཁྲོད་རྣལ་མ། ༡༢ ར་ལུང་དགོན་པ། ༡༣ ཐོ་ལོ། ༡༤ རེད་མདའ། ༡༥ ཕྱི་དྲོ་
ཁང་། ༡༦ ཕྱི་དྲོ་ཝ་སོགས་དྲན་ཚོད་དེ་ཙམ་ཞིག་རེད།
ལོང་གྲོང་དཔོན་ཚང་ནང་ཨེམ་ཆི་ཞིག་ཡོད་པ་ཁོང་གིས་ཁུལ་དེའི་སྤྱི་ཚོགས་
ཁྲོད་ནད་པར་སྨན་བཅོས་གནང་བ་དང༌། སྨན་སྦྱོར་ཡང་ཁོང་ནས་གནང་གི་
རེད། སྨན་པ་དེ་ཚོ་སྒེར་གྱིས་བཙུགས་པ་ལས་གཞུང་གི་སྨན་པ་མིན། འོན་ཀྱང་
སྨན་རིན་ཆེན་པོ་དེ་འདྲ་གང་ཡང་ལེན་གྱི་མ་རེད། ཁོང་ཅག་ལྷ་ས་སྨན་རྩིས་ཁང་
ནས་གསོ་དཔྱད་སྦྱོང་བརྡར་ཐོན་པ་ཡིན་ཚོད་སྙམ།
སྟོན་ལས་དང་ས་ཞིང་འདེབས་ལས།
ང་ཚོ་ས་མ་འབྲོག་ཡིན་ཙང་འབྲོག་ལས་ཙམ་མ་ཟད་ཞིང་ལས་ཀྱང་བྱེད་ཀྱི་
རེད། བོད་ཟླ་བརྒྱད་པའི་ནང་སྟོན་ལས་འགོ་ཚུགས་པ་དང་། སྟོན་ལས་ཟིན་
སྐབས་ཐོག་མར་རྟ་ལ་སྤྲོད་ཆེད་འཇག་ཟེར་བའི་རྩྭ་ཉིན་གསུམ་རིང་བརྔ་སྲོལ་



24
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཡོད། དེའི་རྗེས་སུ་བརྔ་ཆོག་གི་མེད། དེ་ནས་འདམ་རྩྭའམ་སྲུང་རྩྭ་ན་མ་ཟེར་
བ་དེ་ཉིན་གཉིས་བརྔ་སྲོལ། དེ་དག་ཚར་རྗེས་སྟོན་ལས་དངོས་སུ་འགོ་ཚུགས་
ཏེ་གྲོ་ནས་སྲན་གསུམ་དང་། པད་ཁང་སོགས་རིམ་བཞིན་བརྡ་ཡི་ཡོད། བཙས་
མ་བརྔ་བའི་ལས་རིམ་རྣམས་ཚར་རྗེས་ཚར་མ་རྣམས་གཡུལ་ཁའི་ནང་འོར་
འདྲེན་བྱེད། གཡུལ་ལས་བྱེད་སྐབས་ཁྱིམ་ཚང་སོ་སོའི་མཐུན་རྐྱེན་ལ་གཞིགས་
ཏེ་གཡག་བཅག་གམ། རྟ་བཅག བོང་བཅག་སོགས་སྣ་ཚོགས་གཏོང་སྲོལ་
ཡོད། དེ་ནས་འབྲུ་རྣམས་ཟན་པ་དང་དབྱེ་འབྱེད་ཆེད་རླུང་བུར་འཕྱར་ནས་
གཙང་སེལ་བྱེད། དེ་ནས་འབྲུ་རིགས་རྣམས་བང་མཛོད་ནང་འཇུག་སྲོལ། སྟོན་
ལས་ཡོངས་སུ་གྲུབ་རྗེས་བཤས་ལས་འགོ་འཛུགས་པ་དང་། དེ་ཡང་ཁྱིམ་ཚང་སོ་
སོས་དམིགས་འདེམས་བྱས་པའི་ལུག་དང་། ར། གཡག་སོགས་བཤས་གཏོང་
གི་ཡོད། ང་ཚོའི་ལུང་པར་ཁྱིམ་ཚང་སུམ་ཅུ་ཙམ་ལ་བཤས་ལས་བྱེད་མཁན་
རེ་ཡོད་ཅིང་། ཁོང་ཚོས་སོ་སོར་འཁྲི་བའི་བཤས་ལས་མ་གཏོགས་དེ་ལས་ལྷག་
པའི་བཤས་ལས་བྱེད་སྲོལ་མེད། བཤས་ལས་ཚར་རྗེས་ཁྱིམ་ཚང་སོ་སོར་འཁྲི་
བའི་ཤ་ཁྲལ་རྣམས་གམ་པ་རྫོང་དུ་འབུལ་བ་དང་། ཁྱིམ་ཚང་སོ་སོར་ལོ་གཅིག་
འདང་བའི་ཤ་རྣམས་སྐམ་གསེས་བཏང་སྟེ་བང་མཛོད་ནང་འཇོག་གི་ཡོད། ང་
ཚོའི་ལུང་པའི་ས་བབས་ལེགས་པོ་ཡོད་སྟབས་ཐོན་སྐྱེད་འབབ་ཤུགས་ཆེན་པོ་
ཡོད། དེ་ནས་དགུན་ཁ་རྫོགས་ནས་དཔྱིད་ཀ་ཤར་བའི་ཚེ་ས་ཞིང་འདེབས་ལས་
འགོ་འཛུགས་བྱེད། དེ་དུས་ཐོག་མར་ཞིང་ཁར་རྨོས་རྒྱག་པ་དང་། ང་ཚོའི་ལུང་
པར་གཡག་གིས་ཆོས་རྒྱག་གི་རེད། དེ་ཡང་ཁྱིམ་ཚང་སོ་སོའི་ཕའམ་བུས་རྨོས་
རྒྱག་པ་དང་། ཨ་མའམ་མནའ་མས་སོན་འདེབས་བྱེད་སྲོལ་ཡོད། ང་ཚོའི་ལུང་
པར་འབྲོག་པ་དང་ཞིང་པ་གཉིས་ཀྱི་དབར་ཕན་ཚུན་ཤ་མར་དང་འབྲུ་རིགས་



འཇིག་རྟེན་མཐུན་འཇུག་གི་ཆོ་ག 25
བརྗེ་པོ་རྒྱག་སྲོལ། ད་དུང་དགོས་མཁོའི་ཅ་དངོས་ལའང་ཤ་མར་དང་འབྲུ་རིགས་
སྤྲད་ནས་ཉོ་སྒྲུབ་བྱེད་རྒྱུ་ཡོད།
འཇིག་རྟེན་མཐུན་འཇུག་གི་ཆོ་ག
ང་ཚོའི་ལུང་པའི་ནང་སྐྱེས་ཕོ་མོ་ཕན་ཚུན་གཉེན་སྒྲིག་བྱེད་དུས། ཐོག་མར་སོ་
སོའི་གཉེན་ཚན་མ་ཡིན་པའི་མི་ཚང་དཔལ་འབྱོར་ཆེ་ཆུང་རང་འཁོད་ལ་གཞིགས་
པའི་མི་རྒྱུད་གང་དགའ་བལྟས་ནས་བུ་ལ་མནའ་མ་ལེན་པ་དང་། བུ་མོར་མག་པ་
ལེན་གྱི་ཡོད། མི་ཚང་ཕར་ཕྱོགས་ཀྱི་བུ་མོ་དེ་ང་ཚོའི་མནའ་མར་སྟེར་རོགས་ཟེར་
བ་དང་། མི་ཚང་དེའི་བུ་དེ་ང་ཚོའི་མག་པར་སྟེར་རོགས་ཟེར་ནས་དང་པོ་ནས་
དམིགས་རྟགས་བརྒྱབ་ཏེ་བླ་མ་བཟང་གསུམ་ལ་ཐུགས་དམ་ཞུས། ཁམས་དང་ལོ་
རྟགས་མཐུན་མིན་གྱི་རྩིས་བསྐོར། དེ་ནས་ཐུགས་དམ་ལ་བབས་སོང་ན། མི་ཚང་
དེར་འབྲེལ་བ་བྱེད་མཁན་གྱི་མི་བཞག ཕ་མའམ་གཉེན་ཉེ་ཚོས་སློང་ཆང་ཁྱེར་ཏེ་
མནའ་མའམ་མག་པ་སློང་བར་འགྲོ་སྲོལ། བུ་དང་བུ་མོ་སུ་ཞིག་ཡིན་ནའང་མག་པ་
དང་མནའ་མར་སྟེར་མ་སྟེར་ནི་མི་ཚང་སོ་སོའི་འདོད་མོས་རེད། དེ་འདྲ་སྟེར་རྒྱུ་
གཏན་འཁེལ་སོང་ན་སློང་ཆང་དང་པོ་དང་། གཉིས་པ། གསུམ་པ་ཞེས་རིམ་པར་
གཏོང་སྲོལ་ཡོད། སློང་ཆང་གསུམ་པ་གཏོང་སྐབས་ཡབ་ཡུམ་ཚོར་དངུལ་དང་གྱོན་
གོས་སོགས་སྟེར་ཡོན་མི་ཉུང་ཙམ་རེ་སྤྲད། གཟའ་སྐར་གང་ལེགས་ཤིག་ལ་མནའ་
མ་བག་ལེན་བྱེད་རྒྱུའི་དུས་བཏབ། དུས་འདེབས་སྐབས་ལ་སྟེར་བགོ་ཆེ་ཆུང་གང་
ཡིན་ནའང་སོ་སོའི་འདོད་པ་ཡིན། སྟེར་མཁན་གཉིས་དང་ལེན་མཁན་གཉིས་ཞེས་
བཞི་ཡོད། ཚུར་ཕྱོགས་སྟེར་མཁན་དེར་མི་གཉིས་དང་། ཕར་ཕྱོགས་ལེན་མཁན་
དེར་མི་གཉིས་བཅས་གྲ་སྒྲིག་བྱེད་ཀྱི་རེད། དེ་དག་གྲ་སྒྲིག་བྱས་ནས་ཕར་ཕྱོགས་



26
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ལ་རྟེན་འབྲེལ་བྱེད་སྐབས་ཚུར་ཕྱོགས་ཀྱི་མནའ་མ་དེར་བར་ཆད་སེལ་བའི་རིམ་
གྲོ་བྱེད་དགོས་རིགས་ལེགས་པར་སྒྲུབ་པ་དང་། དེ་དག་ཚར་སོང་ན་མནའ་མའམ་
མག་པར་ལེན་དུས་གཟའ་སྐར་ལ་བལྟས་ཏེ་ཡར་སླེབས་མཚམས་མི་ཚང་དེ་དག་
གིས་གཞོགས་གཅིག་ལ་འོ་མ་དང་དར་ར་འཇོག་པ་དང་། གཞོགས་གཞན་དེར་ཁ་
བཏགས་གྲ་སྒྲིག་བྱས། རྡོ་ལ་གྱེན་རྡོ་ཞེས་གཡས་ཕྱོགས་དེར་ལྷ་རྡོ་དཀར་པོ་ཞེས་
ཐོ་པོ་ཞིག་བསླངས་ཏེ་དཀར་རྩི་གཏོང་བ་དང་། གཡོན་ཕྱོགས་དེར་འདྲེ་རྡོ་ནག་
པོའི་ཐོ་པོ་ཞིག་སློང་གི་རེད། གཡས་ཕྱོགས་ལྷ་ཐོ་དཀར་པོ། གཡོན་ཕྱོགས་འདྲེ་
རྡོ་ནག་པོ་ཞེས་པ་དེ་གཉིས་གྲ་སྒྲིག་བྱས་ནས་བཞག་རྗེས་མནའ་མ་སྐྱེལ་མཁན་
གཉའ་བོ་ཞིག་གིས་བཤད་པ་གཏོང་གི་རེད། ལྷ་རྡོ་དེ་གསོལ་ནས་འོ་མ་དང་དར་
ར་སོགས་དཀར་ཟས་རིགས་ཕུལ། དཀར་གཙང་མཇལ་དར་བསྒྲོན། རྟེན་སྐལ་
གཅིག་བཞག ལྷ་རྡོའི་བཤད་པ་ཕུལ། དེ་ནས་འདྲེ་རྡོར་རྡོག་བཀྱག་ཞུས་ཏེ་
གཏོར་འགྱོག་བསློགས་ནས་བཤད་པ་བརྒྱབ། མི་ཚང་གི་ཕྱི་སྒོ་འཛུལ་ཁར་སྒོ་ཡི་
བཤད་པ་བཏང་། བཤད་པ་དེ་བཏང་ཚར་རྗེས་གཞི་ནས་ནང་ལ་འཛུལ། སྒོ་ཐེམ་
དང་ཚོམས་ཆེན་ནང་གི་སྐུ་གསུང་ཐུགས་རྟེན་རྣམས་ལ་བཤད་པ་ཕུལ་རྗེས་ཀ་བ་
ལ་སོགས་པའི་ཁྱིམ་ཆས་ལྕགས་གཞོང་ཚུན་ཆད་ལའང་བང་རིམ་བཞིན་བཤད་
པ་གཏོང་བ་དང་། དེ་ནས་ཡབ་ཡུམ་གཉིས་ལ་གོ་རིམ་བཞིན་བཤད་པ་ཕུལ། དེ་
རྗེས་མི་ཚང་དེར་ཨ་མའི་ནུ་རིན་དང་བུའམ་བུའི་སྐལ་རྟེན་ལ་སོགས་པའི་སྟེར་
སྒོའི་རིགས་རྣམས་སྤྲད། དེ་དག་ལའང་རེ་རེ་བཞིན་བཤད་པ་བརྒྱབ། བགྱི་སྒོ་
དེ་དག་ལེགས་པར་གྲུབ་རྗེས་གཉེན་སྟོན་གྱི་ཆོ་ག་མདོར་བསྡུས་ཤིག་གི་ཐོག་
མག་པའམ་མནའ་མ་སྟེར་སྲོལ། གཉེན་སྟོན་ངོ་མ་ནི་མག་པའམ་མནའ་མ་ལེན་
མཁན་གྱི་ཁྱིམ་དུ་གཏོང་གི་རེད། མི་ཚང་སོ་སོའི་དཔལ་འབྱོར་གྱི་འཁོས་དཔག་



གཉེན་སྒྲིག་ཆོ་གའི་བཤད་པ། 27
ལ་གཞིགས་ཏེ་གཉེན་སྟོན་ཉིན་གྲངས་བཅུ་གཏོང་བ་དང་། བདུན་ནམ་ལྔ་གཏོང་
བ་སོགས་གང་འགབ་བྱེད།
གཉེན་སྒྲིག་ཆོ་གའི་བཤད་པ།
ཨོཾ་སྭསྟི། བདེ་ལེགས་སུ་གྱུར་ཅིག ས་ཉི་དྲོད་གནམ་སྐར་བཟང་། བར་ལ་བཞའ་
ཆགས། འདུན་མ་ལྷུན་གྱིས་གྲུབ་པའི་སྐབས་འདིར། རྟེན་འབྲེལ་གྱི་ཐོག་མར་
འཛམ་གླིང་གཞི་ཆགས་རབས་ཕྲན་ཙམ་འབུལ། སྲིད་པའི་ཐོག་མར་མི་འགྱུར་
ཤུགས་ལྡན་རླུང་། རླུང་རྡོ་རྗེ་རྒྱ་ཁྲམ་ཁ་དོག་སྔོ་རྒྱས་སྟེང་། དེ་ཡི་སྟེང་ཆུ་བུར་གྱི་
རྒྱ་མཚོ་ཆེན་པོ་ཆགས། མངོན་ཤེས་ལས་གྲུབ་དཔག་ཚད་དུ་མའི་སྟེང་། གསེར་
གྱི་རི་བདུན། རོལ་པའི་མཚོ་བདུན་ཆགས། དེ་ཡི་སྟེང་དུ་འཛམ་གླིང་གླིང་བཞི་
ཆགས། གླིང་བཞི་གླིང་ཕྲན་བརྒྱད་ཀྱི་ཕྱོགས་མཚམས་བསྐོར། གླིང་བཞིའི་མཆོག་
གྱུར་ལྷོ་ཕྱོགས་འཛམ་བུ་གླིང་། འཛམ་གླིང་ལྟེ་བ་རྒྱ་གར་རྡོ་རྗེ་གདན། དམ་ཆོས་
འཕེལ་བ་རྒྱ་གར་འཕགས་པའི་ཡུལ། འབྲི་ཀློག་ཉམས་སྤྱད་པུར་རྒྱལ་བོད་ཀྱི་
ཡུལ། བོད་ཀྱི་ལྟེ་བ་དབུས་ཕྱོགས་པོ་ཏ་ལ། གངས་རི་ར་བས་བསྐོར་བའི་ཡུལ་
ལྗོངས་འདིར། སྤྱན་རིས་གཟིགས་ཀྱི་མཆོག་སྤྲུལ་རིམ་པར་བྱོན། སྐྱབས་མཆོག་
དེ་ལ་གུས་པས་ཕྱག་འཚལ་ལོ།།
འོ་ལགས་སོ། གསན་པར་ཞུ། འདི་ནས་ཕར་བལྟས་གཙང་གི་ཕྱོགས་ཤིག་
ན། གདན་ས་ཆེན་མོ་གཙང་སྟོད་བཀྲ་ཤིས་ལྷུན་པོ་ཆགས། རིན་ཆེན་ལས་གྲུབ་
མཛད་པའི་ཁྲི་སྟེང་ན། འོད་དཔག་མེད་ཀྱི་མཆོག་སྤྲུལ་རིམ་པར་བྱོན། སྐྱབས་
མཆོག་དེ་ལ་གུས་པས་དར་འདི་འབུལ།



28
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
འོ་ལགས་སོ། གསན་པར་ཞུ། ས་སྐྱོང་འདིར་ཆགས་བྱ་སྒང་འབྲོག་སྡེ་ལ། ཕུ་
ལ་སྤང་ཆགས་འབྲོག་སྡེ་བརྒྱ་དང་བརྒྱུད། མདོ་ལ་མཁར་ཆགས་ས་ཁང་བརྒྱ་དང་
བརྒྱད། འབྲུ་སྣ་ཀུན་འཛོམས་ལོངས་སྤྱོད་ཁྱུང་ལ་སྤྱོད་པའི་དུས། ཕ་ལ་བུ་སྐྱེས་གེ་
སར་དཔའ་བོའི་རྒྱུད། བུ་དེའི་ཕྱག་དཔུང་གཡས་པའི་སྟེང་ཞིག་ན། ཚངས་པ་ལྷ་
ཡི་རང་བྱོན་ཡོད། དེ་འདྲ་རང་རེའི་གནས་འདིར་དཀོན་པའི་རྒྱན། དེ་ལྟར་ཚངས་
པའི་བུ་ཡི་མགུལ་དེར་དར་འདི་འབུལ།
འོ་ལགས་སོ། གསན་པར་ཞུ། རྒྱབ་གར་བལྟས་སྐྲ་ལོ་སེར་འཇམ་མ། མདུན་
གར་བལྟས་སོ་དཀར་འཛུམ་ལེགས་མ། བཞེངས་ཟེར་ན་སྨྱུག་གསར་རྐེད་ཕྲ་
མ། བཞུགས་ཟེར་ན་རི་བོ་བཙུགས་འདྲ་མ། དེ་ལྟར་མཛངས་མའི་མགུལ་དུ་དར་
འདི་འབུལ།
ཨོཾ་སྭསྟི། བདེ་ལེགས་སུ་གྱུར་ཅིག མདའ་མོ་མཚན་ཉིད་གསུམ་ལྡན་ཕུན་
ཚོགས་འདི། མཚན་ནས་བརྗོད་ན་དོན་གཉིས་མཐར་ཕྱིན་ཞུ། ཡབ་ཆེན་ཚངས་
པས་འགྲོ་བའི་དོན་དུ་གནང་། ཐོག་མར་ལྷ་མདའ་འདི་ལ་གུས་ཕྱག་འབུལ།
འོ་ལགས་སོ། གསན་པར་ཞུ། མདའ་འདི་ལ་ཚངས་པ་ལྔ་ལྡན་ཞུ། མི་ང་ལ་
འཛོམས་པ་རྣམ་གསུམ་ཞུ། གཡས་ཕ་མ་འཛོམས་པའི་འཛོམས་པ་ཞུ། གཡོན་
བུ་ཕྲུག་འཛོམས་པའི་འཛོམས་པ་ཞུ། མདུན་རྒྱུ་ནོར་འཛོམས་པའི་འཛོམས་པ་
ཞུ། འཛོམས་པའི་འཛོམས་དར་དྲི་མེད་འདི་སྤྱན་འདྲེན་ནོ།
མདའ་འདི་ལ་ཚངས་པ་ལྔ་ལྡན་ནི། ཐང་དཀར་གྱི་རྩེ་སྒྲོ་དེ་དང་གཅིག སྨན་
རྫས་ལྔ་འཛོམས་དེ་དང་གཉིས། གླིང་བཞི་མེ་ལོང་དེ་དང་གསུམ། གཡང་དཀར་ལུ་
གུའི་རྒྱུད་དང་བཞི། གནམ་ལྕགས་མདེའུ་དེ་དང་ལྔ། དེ་ལྟར་ཚངས་པའི་མདའ་
འདི་ཡིད་འཕྲོག་ལྷ་མོའི་མགུལ་དུ་བཙུགས།



གཉེན་སྒྲིག་ཆོ་གའི་བཤད་པ། 29
དར་བཤད་ནི། རྒྱ་མཚོའི་གཏིང་ལ་ཤིང་བཙུགས་པ། གཙུག་ན་རིན་ཆེན་ཀླུ་
ཡི་སྲས། བྲག་དམར་སྟེང་ལ་རྟ་བརྒྱུགས་པ། ཟླ་བ་བརྒྱ་ཕྲག་བཙན་གྱི་སྲས། བར་
གནམ་མཐོངས་ལ་སྤྲིན་བརྒྱུགས་པ། ཚངས་པ་བརྒྱ་བྱིན་ལྷ་ཡི་སྲས། གཡས་སུ་ལྷ་
སྲས་གསུམ། གཡོན་དུ་ཀླུ་སྲས་གཉིས། བུ་ལྔ་འཁྲུངས་པའི་ཡིད་འཕྲོག་ལྷ་མོའི་
མགུལ་དུ་བཙུགས།
ཨོཾ་སྭསྟི། བདེ་ལེགས་སུ་གྱུར་ཅིག སྒོ་མོ་བཀྲ་ཤིས་གཡང་ཆོགས་འདི། སྒོ་
སྟོད་གསེར་གྱི་པ་ཏྲ་ལ། སྒོ་གཡས་ཕོ་ཤིང་སྟག་པའི་ཤིང་། སྒོ་གཡོན་མོ་ཤིང་གླང་
མའི་ཤིང་། སྒོ་མོ་ཙནྡན་སྡོང་པོ་ལ། སྒོ་ལྕགས་དངུལ་དཀར་མེ་ལོང་བརྒྱུན། དེ་
ལ་དར་མཚོན་སྣ་ལྔས་བརྒྱན། སྔ་དྲོ་ལྷ་སྒོ་ཡིན་པས་ཕྱེ་བའི་སྒོ། དགོང་དྲོ་འདྲེ་
སྒོ་ཡིན་པས་གནན་པའི་སྒོ། དེ་རིང་གཟའ་སྐར་གྱི་དུས་བཟང་ལ། ཡིད་འོང་ཡིད་
འཕྲོག་འགྲིམས་པའི་སྒོ་མོ་ཡིན་པས་ཤག་ཟེར་ཕྱེ། །
ཨོཾ་སྭསྟི། བདེ་ལེགས་སུ་གྱུར་ཅིག གཡས་ཕྱོགས་སུ་གནས་པའི་ལྷ་རྡོ་
དཀར་པོ་འདི། ཚངས་པ་བརྒྱ་བྱིན་ལྷ་ཡི་ཐོ། ལྷ་ཁྱོད་སྔར་ཡང་གསོལ་ཞིང་ད་ཡང་
གསོལ། ན་མོ་ཀི་ཀི་བསོ་བསོ་ལྷ་རྒྱལ་ལོ། འོ་ལགས་སོ། གསན་པར་ཞུ། གཡོན་
ཕྱོགས་སུ་གནས་པའི་འདྲེ་རྡོ་ནག་པོ་ཁྱོད། འདྲེ་ཁྱོད་སྔར་ཡང་བརྡུངས་ཤིང་ད་
ཡང་རྡུང་། མི་མེད་ལུང་སྟོང་ས་ཕྱོགས་དབེན་པའི་སར། བརྡུངས་བ་བཞིན་དུ་
སོང་བར་གྱིས་ཤིག་ཨང་།
འབབ་གདན་གྱི་བཤད་པ་ནི། ཨོཾ་སྭསྟི། བདེ་ལེགས་སུ་གྱུར་ཅིག རི་རྒྱལ་
ལྷུན་པོས་གཙོ་བྱས་པའི། རི་རི་སྣ་ལེགས་པ་ག་རེ་ཡོད། མ་ཕམ་གཡུ་མཚོས་གཙོ་
བྱས་པའི། མཚོ་མཚོ་སྣ་ལེགས་པ་ག་རེ་ཡོད། གེ་སར་རྒྱལ་པོས་གཙོ་བྱས་པའི། ཕོ་
དཔའ་རྩལ་ཆེ་བ་སུ་ཞིག་ཡོད། སེང་ལྕམ་འབྲུག་མོས་གཙོ་བྱས་པའི། སྨན་ལང་



30
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཚོ་དར་བ་སུ་ཞིག་ཡོད། དེ་ལྟར་ཡོད་འགྱུར་ན། བག་ཚ་བའི་བྱང་ཚྭཁལ་བརྒྱ་ཨེ་
ཡོད། སྙེ་རྒྱུད་སྤེལ་བའི་དཀར་མོ་འབྲུ་ཡི་འབྲུ་རྒྱབ་བརྒྱ་ཨེ་ཡོད། ཇ་ཆང་ལོངས་
སྤྱོད་འདོད་རྒུ་འཛོམས་པའི་ཇ་ཁལ་བརྒྱ་ཨེ་ཡོད། བཀྲ་ཤིས་ཞལ་བྲོ་བའི་གྲོ་ཁལ་
བརྒྱ་ཨེ་ཡོད། དེ་ཐམས་ཅད་ཡོད་ཟེར་ན། བུ་མོ་འབབ་པའི་འབབ་གདན་ཚང་བས་
བཀྲ་ཤིས་རྟེན་འབྲེལ་གྱི་ལོ་བཟང་མ་འདིར་ཁྲིད་ཤོག
ཀ་བ་ལ་བཤད་པ་ནི། ཀ་བ་འདི་ལ་ཀ་རབས་བཅུ་གསུམ་ཨེ་ཚང་། ལགས་
ཚང་ཡོད་ཟེར་ན། ཀ་སྟན་དང་པོ་རིན་ཆེན་ས། ཀ་སྟན་གཉིས་པ་ནོར་བུའི་རྡོ། ཀ་
བ་ཕྲེང་བ་འབྲེལ་དང་གསུམ། གཞུ་རིང་གཞུ་ཐུང་གཞུ་ཁེབས་དང་། གདུང་དང་
གདུང་འབྲེལ་གདུང་ཁེབས་བཅས། ལྕམ་ཤིང་ཕྲ་མོ་བུ་ནོར་འཛོམས། འཛོམས་
གསུམ་རྟག་ཏུ་སྐྱིད་དུ་སྐྱིད། །
ཆང་གི་རྫ་ཁོག་ལ་བཤད་པ་ནི། རྫ་ཁོག་ཆེན་པོ་ཨོ་རྒྱན་བུམ་བཟང་འདི། ཕྱི་
ནས་བལྟས་ན་རི་རྒྱལ་ལྷུན་པོ་འདྲ། ནང་དུ་བལྟས་ན་རྒྱ་མཚོ་ཆེན་པོ་འདྲ། གཏིང་
དུ་ལོ་ཆང་གར་མ་གནས། བར་དུ་གསེར་ཉ་ཕྲ་མོ་འཁྱུག ཁ་ལ་བདུད་རྩི་གཡང་
ཆགས་འཁྱིལ། གཡང་ཆགས་གཏན་དུ་འཁྱིལ་བའི་བཀྲ་ཤིས་ཤོག །
སྦ་སྨྱུག་ལ་བཤད་པ་ནི། སྦ་སྨྱུག་སྨྱུག་མ་ཚིགས་གསུམ་འདི། འཁྱུང་
ས་ལྷོ་རོང་གཏིང་དུ་འཁྲུངས། དྲངས་པ་ཁྱུང་དཀར་མཛོ་ལ་དྲངས། ཚིགས་
གཅིག ཚིགས་གཉིས། ཚིགས་གསུམ་ཡོད། རྩེ་མོ་སྟེང་ཕྱོགས་ལྷ་ལ་ཕུལ། ལྷ་
དབུ་འཕང་མཐོ་བའི་དར་ཤིང་ཡིན། རྩ་བ་འོག་ཕྱོག་ཀླུ་ལ་ཕུལ། ཀླུ་ལོངས་སྤྱོད་
རྒྱས་པའི་དོན་དུ་བཙུགས། རྐེད་པ་བར་གྱི་ཡུལ་དུ་གནས། ཡུལ་ཁྲིམས་སྒོ་མནན་
པའི་སྦ་སྨྱུག་ཡིན། དེ་ཡང་ཨ་མ་ཆང་མའི་ཕྱག་ཏུ་ཕུལ། དུས་དེ་རིང་གི་ཉིན་མོ་



གཞས་ཞབས་བྲོའི་སྐོར། 31
ལ། ར་བཟི་སྐྱུར་འགོང་དང་འབེར་འགོང་སོགས་བྱས་ཟེར་ན། ཨ་མ་ཆང་མས་
ཁྲིམས་དབྱུག་འདི་ཡིས་གནན་པ་ཡིན།
བཀྲ་ཤིས་གཅོད་པ། ཨོཾ་སྭསྟི། བདེ་ལེགས་སུ་གྱུར་ཅིག དེ་རིང་གནམ་
ལ་བཀྲ་ཤིས་ཤོག གནམ་འཁོར་ལོ་རྩིབས་བརྒྱད་བཀྲ་ཤིས་ཤོག དེ་རིང་ས་ལ་
བཀྲ་ཤིས་ཤོག ས་པདྨ་འདབ་བརྒྱད་བཀྲ་ཤིས་ཤོག དེ་རིང་མཁར་ལ་བཀྲ་ཤིས་
ཤོག མཁར་བཀྲ་ཤིས་རྟགས་བརྒྱད་བཀྲིས་ཤོག བཀྲ་ཤིས་བདེ་ལེགས་ཕུན་སུམ་
ཚོགས། ཨེ་མ་བག་བྲོ་ཀུན་ཁམས་བཟང་། གཏན་དུ་བདེ་བ་འཐོབ་པར་ཤོག །
གཞས་ཞབས་བྲོའི་སྐོར།
དུས་ཆེན་དེ་འདྲའི་སྐབས་ལ་གཞས་ཞབས་བྲོ་སྣེ་ཁ་འཛོམས་པོ་རྒྱག་སྲོལ་ཡོད། དེ་
ཡང་ཇོ་ཁང་དགོན་པའི་མདུན་སར་སྤང་གཤོངས་ཆེན་པོ་བྱིན་ཅན་ཞེས་པ་ཞིག་
ཡོད་པའི་ཐོག་དང་པོ་ཚོགས་འདུས་རྟ་རྒྱུག་བྱེད་སྐབས། སྒང་པའི་སྔགས་པ་ཨ་
ལགས་སྤྱི་མཆོད་ཞུ་བ་ཁོང་གིས་རྟ་རྒྱུག་པ་དང་། དེའི་རྗེས་ལ་བརྒྱ་དཔོན་ལས་
ཐོག་གཉིས་དང་རྟ་པ་གཞན་རྣམས་རིམ་པ་བཞིན་རྒྱུག་སྲོལ་ཡོད། རྩེད་འཇོའི་རྣམ་
གྲངས་སུ་རྟ་རྒྱུག་གཏོང་བ་དང་། མེ་མདའི་ཚ་ཁ་བསྡུར། དེ་ནས་གཞས་ཆེན་རྒྱག་
གི་རེད། དེ་བཞིན་ཡུལ་མི་ཚོས་སོ་སོས་ཤེས་པའི་གཞས་དང་ཞབས་བྲོར་ཅི་དགར་
རོལ། རོལ་ཆར་མཚོན་ན། སྒྲ་སྙན་དང་། པི་ཝང་། གླིང་བུ་འཕྲེད་གླིང་། ཨི་
ཁུང་གསུམ་ཅན་གྱི་གླིང་བུ་སོགས་བཏང་ནས་གཞས་དང་ཞབས་བྲོ་རྒྱག་པ་
དང་། དུས་ཆེན་ཆེ་ཁག་ལ་སྒང་པའི་གཞས་ཆེན་གཏོང་སྲོལ་ཡོད། ང་ཚོས་གཞས་
ཚིག་སྤྱིར་བཏང་ཞིག་ལས་ཆེད་རྩོམ་བྱས་པ་དེ་འདྲ་གང་ཡང་མ་རེད། དཔེར་
ན། ཞིང་གླུ་ལ་མཚོན་ན། ཆུ་དེ་རྐ་མགོའི་ཆུ་ལ། །ཆུ་བདག་རིན་ཆེན་བུམ་པ། ཆུ་



32 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྣ་གང་འགྲོའི་ས་ལ། །ལོ་ཡག་རྩ་བ་ཚུགས་སོང་། །རྩ་བ་འབུ་ཡིས་མ་བཅོམ། །ལྗང་
ཕྲུག་དཔུང་གདང་ཤིག་ཤིག །སྐེད་པ་བཟོ་རས་མ་བརྔས། །འདབ་ལོ་ཞོ་བསྙལ་ཤིག་
ཤིག །རྩེ་མོ་སད་ཀྱིས་མ་བཅོམ། །འབྲུ་སྣ་དཔུང་གདང་ཤིག་ཤིག །ལོངས་སྤྱོད་ཚང་
ལ་བཅོལ་ཡང་། །འབྲུ་ལ་རྫོགས་རྒྱུ་མི་འདུག ཅེས་དང་།
དེ་བཞིན་འབྲོག་གླུར་མཚོན་ན། ཕུ་ཡི་དབྱར་ར་གངས་ར་ནས་ཡོང་
པས། །མདའ་ཡི་ཆང་འཐུང་རྒྱག་ས་རུ་སླེབས་སོང་། །ཕྱི་ཡི་སྤང་གཤོངས་དིབ་
དིབ་ལ་སླེབས་སོང་། །ནང་དེ་གླུ་སྒྲ་ལྷང་ལྷང་དུ་སླེབས་སོང་། །ཁང་བཟང་ཀ་
བཞི་གདུང་བརྒྱད་དུ་སླེབས་སོང་། །གནས་མོ་ཆང་ཞིམ་བག་གྲོ་དང་མཇལ་
བྱུང་། །ཞིམ་པོའི་ཆང་གྲལ་དེ་མི་ཤོགས་པ་བྱེད་བྱུང་། །སྙན་པོའི་གླུ་གྲལ་ལ་མི་
ཤོགས་བྱས་བྱུང་། །ཆང་ལ་དགོངས་པ་རྩ་ཡང་གཅིག་བྱུང་ན། །གླུ་ཆུང་ཚིག་
བཀྲ་ལེགས་ས་ནས་ལེན་ཆོག །ཅེས་དང་། དེ་བཞིན་གླུ་ཤགས་ཤིག་ལ། གླུ་ལ་
གཏོང་ཤོག་གཏོང་ཤོག་ལན་གསུམ་ཟེར། །གླུ་ལ་མདའ་མོ་གཏོང་གཏོང་གང་ནས་
ཡོང་། །ཚིག་ལ་ཁུག་ཤོག་ཁུག་ཤོག་ལན་གསུམ་ཟེར། །ཚིག་གྲལ་གཞུ་མོ་འགུག་
འགུག་གང་ནས་ཡོང་། །ཀླུ་དེ་བཏང་བ་ཙམ་གྱིས་ཚིག་བཀྲ་དགོས། ཆོས་དེ་སྐྱོར་
བ་ཙམ་གྱིས་དམིགས་པ་དགོས། །ཞེས་སོགས་གླུ་ཚིག་མང་ཆེ་བ་ཆོས་དང་འབྲེལ་
བ་ཤ་སྟག་གཏོང་གི་རེད།
ཞབས་བྲོ་འཁྲབ་དུས་གཞས་པ་བརྒྱད་དང་གཞས་མ་བརྒྱད་ཀྱི་སྒང་ལ་གཞས་
དང་ཞབས་བྲོ་ཤེས་མཁན་ཆ་ཚང་ཡོང་ནས་ཁྱོན་མི་ཟླ་བརྒྱ་ཙམ་གྱིས་གཞས་གཏོང་
གི་རེད། དེར་བརྟེན་གཞས་ཆེན་གཏོང་དུས་མི་གྲངས་ཕོ་མོ་བཞི་བཅུ་ལྷག་ཙམ་
ཟིན་གྱི་ཡོད། གཞས་པ་གཞས་མ་ཚོས་རྒྱན་ཆ་སོགས་གྱོན་གོས་གཟབ་མཆོར་
གྲ་རྒྱས་པོ་གྱོན་གྱི་རེད། ཇོ་ཁང་དགོན་པའི་མདུན་གྱི་སྤང་གཤོངས་བྱིན་སྟེང་



གཞས་ཞབས་བྲོའི་སྐོར། 33
aསc
སྒང་དུ་ཨ་ལགས་སྤྱི་མཆོད་དང་། བརྒྱ་དཔོན་གཉིས། ལས་རོགས་ཀྱི་ལས་བྱ་
དྲུང་ཡིག་སོགས་འཐུས་མི་མི་གྲངས་བཅུ་ཡས་མས་ཤིག་བཞུགས་གྲལ་དུ་འཁོད་
ཅིང་། ཁོང་རྣམ་པར་ཤ་ཆང་འདེགས་འབུལ་ཞུ་མཁན་དམིགས་བསལ་གྱི་ཞབས་
ཕྱི་ཡོད། དེ་ཉིན་སྒང་དགེ་རྩེ་ཡིན་དུས་ཆང་ག་ཚོད་བཏུང་བཏུང་དང་ལྟོ་ཆས་ག་
ཚོད་བཟའ་བཟའ་མང་ཐག་ཆོད་ཡོད་རེད། མི་མང་འཛོམས་པ་དེ་དག་ལའང་
བཟའ་བཏུང་རྒྱགས་ཚད་སྟེར་གྱི་ཡོད། གཞས་ཞབས་བྲོ་རྒྱག་སྐབས་གཞས་པ་དང་
གཞས་མ་གཉིས་ཀས་ཐེར་མའི་ཕྱུ་པ་གྱོན་པ་མ་གཏོགས་གོས་ཆེན་གྱི་ཕྱུ་པ་གྱོན་གྱི་
མེད། རྟ་རྒྱུག་གཏོང་དུས་གོས་ཆེན་གྱི་ཕྱུ་པ་གྱོན་གྱི་རེད། གཞན་གཞས་ཆེན་རྒྱག་
སྐབས་ཞྭ་མོ་འབོག་ཏོ་གྱོན་པ་དང་། ཁ་ཤས་ཀྱིས་གསེར་གྱི་ཨ་ལོང་དང་། སོག་
བྱིལ། གཟི། གཡུ། བྱུ་རུ། མུ་ཏིག་སོགས་སོ་སོའི་ཁྱིམ་ཚང་གི་འབྱོར་འཁོས་ལ་
གཞིགས་ནས་རྒྱན་ཆ་འདོགས་སྲོལ་ཡོད། བྱུ་རུ་དཀར་ཤལ་དང་དམར་ཤལ་ཅན་
ཞེས་ང་ཚོའི་ལུང་པའི་མི་ཚང་འབྱོར་ལྡན་ཚོས་འདོགས་པ་དང་། ཁོང་ཚོར་གཟི་
ཤལ་གཡས་ཞགས་དང་གཡོན་ཞགས་བྱས་ཏེ་གྱོན་རྒྱུ་ཡོད། གཟི་རྫུན་མ་ཟེར་བ་
མཐོང་རྒྱུ་མེད་ལ་རྣ་བར་ཡང་གོ་རྒྱུ་ཡོད་མ་རེད། དུས་ཚོད་ཐུང་ཐུང་ནང་རྒྱ་མི་
སླེབས་དུས་གཟི་དང་གཡུ་བྱུ་རུ་རྫུན་མ་དེ་དག་ཐོན། སྔོན་མའི་བོད་ཀྱི་གཟི་རྣམས་
ནི་རྒྱུ་སྙིང་སྤུས་དག་རྐྱང་རྐྱང་རེད།
གམ་པ་ལ་མོའི་ཟེ་ན།།
ལྷ་ས་མཐོང་གི་ཡོད་ན།།
མ་གཅིག་དཔལ་ལྷའི་ཞལ་མཇལ།།
གམ་པའི་ཟེ་ནས་ཞུས་དང་།།



་ 34
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
རྒྱལ་པོ་མི་ཆུང་།
རྒྱལ་པོ་མི་ཆུང་ཟེར་བ་དེ་ནི་སྲིད་པའི་ལྷ་ཆེན་དེ་འདྲ་གང་ཡང་མ་ཡིན་པར་གམ་
པ་རྫོང་གི་རྫོང་དཔོན་ཞིག་རེད། ཁོ་རང་སྐྱེས་ཡུལ་རྒྱལ་རྩེ་ཡིན་པ་དང་། མི་དེ་
སྐྱེས་སྦྱངས་ཡོན་ཏན་ཆེན་པོ་ཡོད་སྟབས་གམ་པ་རྫོང་གི་རྫོང་དཔོན་ལ་བཏང་བ་
ཞིག་ཡིན་འདུག རྗེས་སུ་ཁོང་ལ་ལྕམ་ཆུང་ཞིག་བྱུང་ཞིང་། ཁོ་མོའི་མིང་ལ་ལྕམ་
སྲིང་རྒྱལ་མོ་ཟེར། ང་ཚོར་དགོན་པ་ཞིག་ཡོད་པ་དེའི་རི་ཁྲོད་དུ་བླ་མ་ཞིག་ཡོད་པ་
དང་། ཁོང་ལ་གམ་པ་རྫོང་དཔོན་རྒྱལ་པོ་མི་ཆུང་གིས་མཉེས་པོ་གནང་སྟེ་མཆོད་
ཡོན་སྦྱིན་བདག་ཏུ་གྱུར་པ་རེད། རྗེས་སུ་རྒྱལ་པོའི་ལྕམ་དང་བླ་མ་གཉིས་དབར་
ཕོ་མོའི་འབྲེལ་བ་ཡོད་རེད་ཅེས་ལབ་གླེང་བྱུང་ཞིང་། དེའི་རྐྱེན་གཙོ་བོ་བླ་མ་དེ་
རྒྱལ་པོའི་ཁྱིམ་དུ་ཞབས་བརྟན་ལ་ཕེབས་སྐབས་གློ་བུར་དུ་རླུང་འཚུབ་ལངས་ནས་
བླ་མའི་སྐུ་པང་དུ་རྒྱལ་པོའི་ལྕམ་གྱི་དབུ་ཞྭ་ལྷུང་། བླ་མའི་སྐུ་པང་དུ་ལྕམ་གྱི་དབུ་
ཞྭ་ཡོད་པ་དང་རྒྱལ་པོ་མི་ཆུང་གཟིགས་སྐོར་ལ་ཕེབས་པ་སྐབས་འཁེལ་ནས་བླ་མ་
དང་ལྕམ་གཉིས་ཀྱི་དབར་འབྲེལ་བ་ཡོད་པའི་ཐུགས་དོགས་བྱུང་སྟེ་རྒྱལ་པོ་སྐུ་རླུང་
བཞེངས། གམ་པ་རྫོང་ལ་ཁང་པ་ཐོག་བརྩེགས་དགུ་ཡོད་པ་དང་། རྩེ་ཤོད་གཉིས་
ཡོད་པ་རེད། རྫོང་དེར་གཡང་མཐོན་པོ་ཞིག་ཡོད་པ་དེའི་འོག་གམ་པ་ཞོལ་ཞེས་
མི་སེར་གྱི་ཁང་པ་མང་པོ་ཡོད། རྫོང་དཔོན་རྒྱལ་པོ་མི་ཆུང་གིས་རྫོང་གི་ཁང་པ་
ཐོག་བརྩེགས་དགུ་ནས་བླ་མ་གཡང་སར་གཡུགས། འོན་ཀྱང་བླ་མའི་སྐུ་གཟན་
གྱིས་གཤོག་བརྒྱངས་བྱས་ཏེ་བླ་མ་བྱ་རོག་ནང་བཞིན་རྫོང་གཤམ་དུ་ཡོད་པའི་
མཆོད་རྟེན་ཞིག་གི་རྩེར་བབས་ནས་སྐུ་སྲོག་ལ་ཉེན་ཁ་ལྟ་ཅི་རྐང་ལག་སོགས་
ལའང་ཆག་སྐྱོན་བྱུང་མེད། བླ་མ་དེ་ནི་མཁས་ཤིང་གྲུབ་པ་བརྙེས་པའི་སྐྱེ་བོ་དམ་
པ་ཞིག་ཡིན་བཟོ། དེ་མིན་གཡང་དེ་འདྲ་ཞིག་ནས་གཡུགས་ཏེ་མ་ཤི་བ་ཡོང་མི་



རྒྱལ་པོ་མི་ཆུང་། 35
སྲིད་པ་ལྟ་བུ་རེད། བླ་མར་སྲོག་སྐྱོན་མ་བྱུང་བ་རྫོང་དཔོན་གྱིས་མཐོང་སྟེ་ཡར་
ཁྲིད་ཤོག་ཟེར་ནས་ཁ་བཏགས་ཀྱིས་བླ་མའི་སྐེ་བསྡམས་ནས་བཀྲོངས་སྟབས་ཁོང་
དགོངས་པ་འཚོམས་ཏེ་འདྲེ་ལ་སྐྱེས། འདྲེ་དེས་གམ་པ་རྫོང་གི་དཔོན་པོ་རྒྱལ་པོ་
མི་ཆུང་དང་ལྕམ་སྲིང་རྒྱལ་མོ་གཉིས་ཀ་བསད་རྗེས་ཁོང་གཉིས་ཀྱང་འདྲེ་ལ་སྐྱེས་
ནས་རེ་ཞིག་ལུང་པ་འདྲེ་ཡིས་ཁེངས་པ་རེད།
ཁོང་གསུམ་འདྲེ་ལ་སྐྱེས་རྗེས་གམ་པ་རྫོང་གི་གཡས་རུ་དང་། གཡོན་
རུ། གུང་རུ། འབྲོག་བྱ་སྒང་པ་བཅས་ཀྱི་མི་མང་པོའི་སྲོག་ཤོར་བ་དང་། ན་བ་
དང་ཚ་བ་ལ་སོགས་པའི་དཀའ་ངལ་མང་དུ་བྱུང་། སྐབས་ཤིག་ནས་རྒྱལ་པོ་མི་
ཆུང་དང་། ལྕམ་སྲིང་རྒྱལ་མོ། བླ་མ་ཇོ་བོ་རྨོ་རྒྱལ་རྐྱང་གསུམ་གྱིས་གྲོས་བྱས་ཏེ་
ནང་ཁུལ་གནོད་པ་བསྐྱལ་ཏེ་འདི་ལྟར་བསྡད་ན་དོན་མེད་ཡིན་ཚུལ་དང་། ཆགས་
ས་རྟེན་ས་ཞིག་དགོས་ཚུལ་བཤད་ཅིང་། གམ་པ་རུ་བཞིའི་ནང་ལ་རི་མཐོ་པོ་
དང་ཉམས་དགའ་པོ་དེ་འདྲ་ནི་འབྲོག་བྱ་སྒང་པ་མ་གཏོགས་མི་འདུག ལུང་
པ་དེ་ནི་སྟོབས་འབྱོར་ཆེ་བ་དང་བསྐལ་པ་བཟང་བ་ཞིག་འདུག དེ་ཡིན་དུས་
ལུང་པའི་ཕུ་ལ་ལྟ་རྟོག་བྱེད་པར་ཕྱིན་ཏེ་ང་ཚོར་གནས་ས་ཞིག་འཚོལ་དགོས་ཀྱི་
འདུག་ཅེས་བརྗོད་དེ་དེར་ཕྱིན། འབྲོག་བྱ་སྒང་པའི་ཕུ་ན་སྒང་པའི་སེར་ལྡེང་
ཟེར་བ་དེར། གཞུང་ལ་སྤང་གཤོངས་དང་། གཙང་པོ། སྤང་རི། དེའི་ཐོད་ལ་
གཡའ་རི་དང་གངས་རི་བཅས་ལེགས་པོ་ཡོད། ཁོང་ཚོས་རི་དེ་ལས་ཡག་པ་མི་
འདུག འདིར་སྡོད་རྒྱུ་ཡིན་ཞེས་ཟེར་ནས་གྲོས་འཆམས། དུས་ཡུན་གང་འཚམ་
ཞིག་གི་རིང་ཡུལ་དེར་མི་ལ་ན་ཚ་དང་ཕྱུགས་ལ་གོད་ཁ་སོགས་བཀྲ་མི་ཤིས་པ་མང་
དུ་བྱུང་བས་ཡུལ་མི་རྒན་རབས་པ་རྣམས་ཀྱིས་གྲོས་བྱས་ཏེ་སྲིད་པའི་ལྷ་ཆེན་སྟེང་
ཀའི་ལྷུན་པོ་རྩེ་ལྔ་ཟེར་བ་དེ་ཁོག་ཞུགས་སྐབས་སྙན་སེང་ཞུས། ལྟེང་ཀའི་ལྷུན་པོ་



36 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
རྩེ་ལྔས་རྒྱལ་པོ་མི་ཆུང་དང་། ལྕམ་སྲིང་རྒྱལ་མོ། ཇོ་བོ་རྨོ་རྒྱལ་རྣམས་ཀྱི་མཐུ་
ཡིན་པར་ཤེས་ཏེ་ཁོང་གསུམ་འཁོར་དུ་བླངས་པ་དང་། ད་ཕྱིན་ཆད་ཁྱེད་ཅིག་
གིས་མི་དང་དུད་འགྲོར་གནོད་མ་སྐྱོལ། འབྲོག་བྱ་སྒང་པ་དང་། འབྲོག་པ་སྟོང་
ཤེར་དང་། འབྲོག་པ་རྒྱལ་ཆེན་གསུམ་ཁྱེད་རང་ཚོར་ཐོབ་པ་ཡིན་ཞེས་བཀའ་
བསྒོ་དང་དམ་བསྒྲགས་མཛད། ད་དུང་ལྟེང་ཀའི་ལྷུན་པོ་རྩེ་ལྔས། ཁོང་གསུམ་
རུ་སྡེ་གསུམ་གྱི་ཕ་ལྷ་ཡིན། བསང་དང་གསེར་སྐྱེམས་སོགས་བཏང་ནས་གསོས་
ཤིག་ཅེས་ཡུལ་མི་ཚོར་གསུངས། ཁོང་གསུམ་གྱི་ནང་ནས་གཙོ་བོ་ཇོ་བོ་རྨོ་རྒྱལ་
ཞེས་བླ་མ་དེ་ཡིན་ཞིང་། དེའི་འཁོར་གཡོག་ལྟ་བུར་རྒྱལ་པོ་མི་ཆུང་དང་ལྕམ་སྲིང་
རྒྱལ་མོ་གཉིས་ཡིན་འདུག ཡིན་ནའང་གསོལ་ཁ་གཏོང་དུས་རྒྱལ་པོ་མི་ཆུང་གཙོ་
བོར་འབོད་ཀྱི་རེད། ཁོང་གསུམ་འབྲོག་སྡེ་གསུམ་གྱིས་མ་གཏོགས་གམ་པ་རྫོང་གི་
མི་སེར་ཡོངས་ཀྱིས་བསྟེན་སྲོལ་མེད།
རྒྱལ་པོ་མི་ཆུང་ལ་ལྷ་ཕེབས་རྒྱུ་ཡོད་རེད། ང་ཚོ་གཙང་བཀྲ་ཤིས་ལྷུན་པོའི་བླ་
འོག་པ་ཡིན་དུས་ལྟེང་ཀའི་རྩེ་ལྔ་ཞེས་པ་དེ་བླ་བྲང་གཞུང་གི་ལྷ་ཞིག་རེད། ང་ཚོས་ལོ་
ལྟར་ལྟེང་ཀའི་ལྷུན་པོ་རྩེ་ལྔ་སྤྱན་འདྲེན་ཞུ་བ་དང་། དེ་དུས་སྐུ་ཁོག་དེར་རྒྱལ་པོ་མི་ཆུང་
ཡང་ཕེབས་ཀྱི་རེད། ནམ་རྒྱུན་ཁོང་ལ་ལྟེང་ཀའི་ལྷུན་པོ་རྩེ་ལྔ་མ་གཏོགས་རྒྱལ་པོ་མི་ཆུང་
ཕེབས་སྲོལ་མེད།
ལུང་པའི་ཕུ་ལ་ཡོད་པའི་ལྷ་ཁང་དེ་ཚོར་དབྱར་དུས་ཟླ་བ་གསུམ་རིང་གསོལ་
ཁ་གཏོང་བ་དང་། མཆོད་མེ་ཕུལ་བ་སོགས་བྱེད་ཀྱི་རེད། དགུན་དུས་གངས་བརྒྱབ་
ནས་འགྲོ་ས་མེད་པ་ཆགས་དུས་མཆོད་ཀོང་ཆེན་པོ་དེ་འདྲའི་ནང་མཆོད་མེ་ཕུལ་ནས་
འཇོག རྒྱལ་པོ་མི་ཆུང་ལ་ལབ་ཙེ་ཡོད་པ་དང་། རྡོ་ཕུང་དང་དར་ལྕོག་དེ་འདྲ་ཡང་
བཙུགས་ཡོད། དབྱར་རྭ་ནས་རྒྱལ་པོ་མི་ཆུང་གི་ལབ་རྩེར་འགྲོ་བདེ་པོ་ཡོད་རེད།



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 37
དཔྱིད་དུས་ཉི་མ་རིང་པོ་ཡིན་ནའང་སྒང་པའི་ལོང་གྲོང་ནས་ཞོགས་པ་རྟ་
བཞོན་ཏེ་ཕྱིན་ན་དགོང་དྲོ་མ་གཏོགས་རྒྱལ་པོ་མི་ཆུང་གི་ལབ་རྩེར་སླེབས་ཀྱི་མ་
རེད། དེར་སླེབས་ནས་བསང་གསོལ་སོགས་གསོལ་ཁ་བཏང་ཚར་རྗེས་ས་རུབ་ཀྱི་
ཡོད་སྟབས་ཞག་སྡོད་བྱས་ན་མ་གཏོགས་ཉིན་ལོག་རྒྱག་ཐུབ་ཀྱི་མེད། སྒང་པའི་
སྣེ་རིང་ལ་ཟེར་བ་དེར་ལབ་ཙེ་ཞིག་ཡོད་པ་དང་། ལ་དེ་བརྒྱབ་རྗེས་སྒང་པའི་
དཔའ་བོ་ལ་ཟེར་བ་དེར་སླེབས་ཤིང་། དེ་ནི་ལུང་རྭ་ཆེན་པོ་ཞིག་རེད། དེ་ནས་
ཕར་དབུ་ལུང་ཟེར་བའི་ལ་ཆེན་པོ་དེ་བརྒྱབ་སོང་ན་སྤང་གཤོངས་ཆེན་པོ་ཞིག་ལ་
སླེབས། དེ་ནས་ཀྱང་ལ་ཞིག་བརྒྱབ་སོང་ན་ལ་མཐོན་པོ་ཧ་ལས་པ་ཞིག་ཡོད་པ་དེར་
ཉམས་དགའ་ལ་ཟེར་གྱི་རེད། ལ་དེའི་རྩེར་རྒྱལ་པོ་མི་ཆུང་གི་ལབ་རྩེ་ཡོད། ལ་དེ་
གསུམ་མ་བརྒྱབ་པར་ལོང་གྲོང་ནས་ལབ་ཚེ་དེར་འགྲོ་ས་གཞན་མེད། སྤྱིར་བཏང་
ལ་རེའི་སྒང་ལ་ལབ་ཙེ་དང་རྡོ་ཕུང་རེ་ཡོད་ཅིང་། དེ་དག་ལ་མཚམས་རེ་གསོལ་ཁ་
གཏོང་གི་རེད། རྒྱལ་པོ་མི་ཆུང་ལ་བསྐང་གསོ་ཡོད་ཀྱང་ང་ཚོའི་ལུངང་པའི་ནང་ཨ་
ལགས་སྤྱི་མཆོད་ཞུ་བ་བསྐང་གསོ་གཏོང་མཁན་བོན་པོའི་བླ་མ་ཞིག་ཡོད། །
ལ་དེ་གམ་པ་ལ་མོ། །བསོད་བདེ་ཡིན་ཡང་ཆེ་དྲགས། །
གམ་པའི་སྟོང་ཆེན་རིང་མོ། །དམྱལ་བའི་འཕྲང་ལས་དོག་པ།།
རྒྱལ་པོ་མི་ཆུང་གི་སྐོང་ཕྲིན་ཞལ་བཤུས།
༄༅། །ཆོས་བདག་ཆེན་པོ་ཤར་པ་དཔོན་གཡོག་སྤྲུལ་པར་བཅས་པའི་སྐོང་ཕྲིན་
བཞུགས་སོ།།
ན9༄༅། །ན་མོ་གུ་རུ་བཛྲ་རཱ་ཛདྷ་ར་ཧཱུཾ། ཨོཾ་སྭ་བྷཱ་ཝ་ས་སྦྱངས་པར་གྱུར། སྟོང་པའི་
ངང་ལས་གསེར་མཁར་གཡུའི་ཁ་བད་ཅན་གྱི་ནང་དུ་ཆོས་བདག་ཆེན་པོ་དགེ་སློང་



38 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བསམ་པའི་དོན་འགྲུབ་དགེ་སློང་གི་ཆ་ལུགས་ཅན་ཕྱག་གཡས་ཤེལ་གྱི་བུམ་པ་
བསྣམས་པ། གཡོན་པས་ཤེལ་གྱི་ཕྲེང་བ་འདྲེན་པ། རིན་པོ་ཆེའི་སྒ་སྲབ་ཀྱིས་
བརྒྱན་པའི་ངང་པ་གསེར་ལྡན་ལ་ཆིབས་པ། གཙོ་བོའི་གཡས་སུ་དམུ་རྒྱལ་བློ་གྲོས་
ལྡན་པ་སྐུ་མདོག་སྨུག་པོ་འཇིགས་སུ་རུང་བ། དབུ་ལ་ཟངས་རྨོག་དམར་པོ་གསོལ་
བ། སྐུ་ལ་ལྕགས་ཁྲབ་ནག་པོ་མནབས་པ། ལྕགས་མདའ་དང་ལྕགས་གཞུ་བསྣམས་
པ། རག་པ་རྐང་ཁྲ་ལ་ཆིབས་པ། སྟག་རལ་གཡས་དང་གཟིག་ཤུབས་གཡོན། གཙོ་
བོའི་གཡས་སུ་དམུ་སྲས་མཆེད་དགུ། སྐུ་མདོག་སྨུག་པོ་དགྲ་བོའི་སྲོག་རྩ་ལ་རྔམས་
པ། དབུ་ལ་གསེར་ཐེབ་སེར་པོ་གསོལ་བ། ཕྱག་ན་གསེར་མདའ་དང་གསེར་གཞུ་
བསྣམས་པ། ཆིབས་སུ་རྐྱང་རྒོད་ཡེར་པ་ལ་ཆིབས་པ། སྟོང་གསུམ་ཁ་ལོ་་་སྒྱུར་
བ། གཙོ་བོའི་གཡོན་དུ་མི་ཆུང་ཕྱོགས་ལེགས་དཀར་པོ་དབུ་ལ་ཞྭ་དཀར་གསོལ་
ཞིང་། ཕྱག་གཡས་མདུང་དམར་དགྲ་ལ་འདེབས་པ། གཡོན་ཞགས་པས་དམ་
ཉམས་བཅིངས་པ་རྟ་དཀར་ལ་ཆིབས་པ་ཁྱི་དཀར་རོལ་དུ་འཁྲིད་པ། གཙོ་བོའི་
གཡོན་དུ་གསང་བཙན་མི་རྐྱང་བཙན་པོ་སྐུ་མདོག་དམར་པོ་དབུ་ལ་ཞྭ་དམར་
གསོལ་ཞིང་། ཕྱག་གཡས་མདུང་མདའ་དགྲ་ལ་འདེབས་པ། གཡོན་ཞགས་པས་
དམ་ཉམས་བཅིངས་པ། རྟ་དམར་ལ་ཆིབས་ནས་ཁྱི་དམར་རོལ་དུ་འཁྲིད་པ། གཙོ་
བོའི་གཡོན་དུ་བབ་སོ་བཙན་གྱི་རྒྱལ་པོ། སྐུ་མདོག་ནག་པོ་དབུ་ལ་ཞྭ་ནག་གསོལ་
ཞིང་། ཁྱི་ནག་རོལ་དུ་འཁྲིད་པ། ཕྱག་གཡས་རལ་གྲིས་དགྲ་སྲོག་གཅོད་
པ། གཡོན་པས་ཞགས་པ་ནག་པོ་འདེབས་པ། འདབ་བྱ་ཕོ་རོག་ནག་ཆུང་ལ་
ཆིབས་ནས་བསྟན་དགྲའི་རྗེས་གཅོད་པ། ལས་མཁན་རུག་པ་སྐུ་མཆེད་ཞྭ་སེར་
གསེར་མདོག་དབུ་ལ་གསོལ། འཇིགས་སུ་རུང་བའི་རི་ཁྱི་སྔོ་་་ཆུང་ལ་ཆིབས་
པ། རྔམས་པའི་ཁྱི་སེར་རོལ་དུ་འཁྲིད་པ། དགེ་སློང་གི་མདུན་དུ་ལྕམ་པོ་ཇ་ཤིང་



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 39
རྒྱལ་མོ་གཡུ་ཁྲབ་གསོལ་ཞིང་། དངུལ་དཀར་གྱི་མེ་ལོང་སྐེ་ལ་བཏགས་པ། ཕྱག་
གཡས་ལྷའི་མདའ་དར་གྱིས་བརྒྱན་པ། ཁམས་གསུམ་དབང་དུ་འདུ་བ། ཕྱག་
གཡོན་ཤེལ་གྱི་ཕྲེང་བ་འདྲེན་པ། ཆིབས་སུ་དྲེའུ་སྔོན་མོ་ལ་ཆིབས་པ། གཙོ་བོ་དེ་
རྣམས་ཀྱི་མཐའ་བསྐོར་དུ། ཡུལ་ལྷ་གཞི་བདག་སྣང་སྲིད་ལྷ་འདྲེ་སྡེ་བརྒྱད་དང་
བཅས་པ་རྣམས། ནམ་མཁའི་གནས་སུ་མངོན་སུམ་ལྟར་བཞུགས་པའི་་་་་སྤྱི་བོར་
ཨོ་དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུཾ་སྔོན་པོ་རྣམས་ཀྱིས་མཚན་
པར་གྱུར། རང་དང་མདུན་བསྐྱེད་ཀྱི་ཐུགས་ཀའི་ཧཱུྃ་ལས་འོད་ཟེར་འཕྲོས་
པས། འཛམ་གླིང་ཉི་མ་ཤར་ལྷོ། གཡའ་རི་སྨུག་པོའི་སྡེ། རིན་ཆེན་སྣ་ལྔའི་ཕོ་བྲང་
ཆེན་པོ་ནས་ཆོས་བདག་ཆེན་པོ་དགེ་སློང་བསམ་པའི་དོན་འགྲུབ་ལ། འཁོར་
ཚོགས་སྤྲུལ་པ་ཡང་སྤྲུལ་ཉིང་སྤྲུལ་སོ་སོའི་གཡོག་འཁོར་དང་བཅས་པ་
རྣམས། མཆོད་སྦྱིན་གཏོར་མའི་མགྲོན་དུ་སྤྱན་འདྲེན་ན། བདག་གི་དོན་དུ་ཉིད་
ཀྱི་རྫུ་འཕྲུལ་ཤུགས་ཀྱིས་སྐད་ཅིག་ཉིད་ལ་བཛྲ་ས་མ་ཡ་ཛ་ཛ༔ ཀྱི། ཕྱོགས་ཕྱོགས་
མཚམས་ཀྱི་ཕ་གི་ན། །འབྲོག་མཚམས་ལུང་པའི་ཤར་ཕྱོགས་ན། །འགོ་ཡུལ་སྟོད་
ཀྱི་ནུབ་བྱང་མཚམས། །རྩི་ཏོག་འཛོམས་པ་འབྲོག་གི་ས། །ཕུ་གསུམ་འདུས་པའི་
ཡང་རྩེ་ནས། །ལྷ་ཆེན་གནོད་སྦྱིན་ཛམ་ལྷ་སྡེ། །མཆོང་རི་གནམ་དུ་ཟེངས་སེ་
ཟེང་། །འོད་གསལ་ཉི་ཟླ་ཏ་ལ་ལ། །ལྷོ་སྤྲིན་སྨུག་པོ་ལྡེབས་སེ་ལྡེབ། །རྒོད་དང་བྱ་
ཚོགས་བསྐོར་རོ་རོ། །དྲི་ཞིམ་སྤོས་ངད་ཐུ་ལུ་ལུ། །སྤང་རི་སེར་པོ་ཁྲིགས་སེ་
ཁྲིག །གཡའ་ཆུ་སྔོན་མོ་ཁྲ་ལ་ལ། །ལྷ་བྱའི་གསུང་སྙན་ཀྱུ་རུ་རུ། །མེ་ཏོག་སྣ་ཚོགས་
སྤུངས་སེ་སྤུང་། །བུང་བས་སྐད་སྙན་ཟི་རི་རི། །རི་དྭགས་བང་རྩལ་ཤིགས་སེ་
ཤིག །གཅན་ཟན་ངར་སྐད་ཆེམས་སེ་ཆེམ། །རྩ་བ་ཀླུ་ཡི་ཕོ་བྲང་ན། །ཡན་ལག་
བརྒྱད་ལྡན་ཤ་ར་ར། །རྒྱལ་ཆེན་གདན་བཞུགས་རི་བོ་ནི། །ཟངས་མདོག་དཔལ་གྱི་



40 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
རི་བོ་འདྲ། །མཆོང་རི་ཙིཏྟའི་དབྱིབས་འདྲ་བའི། །ཕོ་བྲང་དེ་ལ་བཞུགས་པ་
ཡི། །ཤར་ཆེན་མི་སྨུག་འཁོར་བཅས་ལ། །བསང་དང་མཆོད་པ་འབུལ་བ་ན། །སྔོན་ .
ཚེ་ཀུན་སྤངས་ཆོས་རིན་གྱིས། །བཀའ་དང་དམ་ལས་མི་འདའ་བར། །བར་དུ་སྒྲུབ་
པའི་རྣལ་འབྱོར་པའི། །བསམ་དོན་ཕྲིན་ལས་འགྲུབ་པར་མཛོད། །ཀྱེ། ཕོ་བྲང་སྒོ་
བཞིའི་བདག་པོ་ནི། །ཤར་ཆེན་མི་སྨུག་འཁོར་བཅས་ལ། །བསང་མཆོད་རྒྱ་ཆེན་
འདི་འབུལ་ལོ། །སྐུ་ལ་གྲིབ་ཀྱིས་ཕོག་པ་བསངས། །ཁྱེད་གསུང་སྒྲ་དབྱངས་ལྡན་
པ་ཡི། །གསུང་ལ་གྲིབ་ཀྱིས་ཕོག་པ་བསངས། །ཁྱེད་ཐུགས་ཆོས་ཉིད་ངང་དང་
ལྡན། །ཐུགས་ལ་གྲིབ་ཀྱིས་ཕོག་པ་བསངས། །སྐུ་གསུང་ཐུགས་དང་འགལ་བ་
རྣམས། །བསང་མཆོད་འདི་ཡིས་ཞི་གྱུར་ནས། །བདག་ཅག་སྒྲུབ་པའི་རྣལ་འབྱོར་
ལ། །མི་ནད་རིམས་ནད་མ་གཏོང་ཞིག །བསང་འདིས་ཉམས་གྲིབ་དག་གྱུར་
ཅིག ། ཀྱེ། གསང་མཚན་དམུ་རྒྱལ་འཁོར་བཅས་དང་། །མི་ཆུང་ཕྱོགས་ལེགས་
དཀར་པོ་འདི། །སྐྱེས་པ་ཡོངས་ཀྱི་དགྲ་ལྷ་སྟེ། །འཁོར་ཡང་ལྷ་བདུད་དམུ་ཡིས་
བསྐོར། །སྒྲུབ་པའི་བུ་ལ་དངོས་གྲུབ་སྩོལ། །དགྲ་བགེགས་ལུས་སྲོག་མྱུར་དུ་
སྒྲོལ། །དགྲ་ལྷ་རྒྱལ་ཆེན་འཁོར་བཅས་ལ། །དྲི་མཆོག་བསང་གི་མཆོད་པ་
འབུལ། །ཁྱེད་སྐུ་ཤེལ་དཀར་མདོག་མཚུངས་ལ། །སྐུ་ལ་གྲིབ་ཀྱིས་ཕོག་པ་
བསངས། །ཁྱེད་གསུང་ཚངས་པའི་དབྱངས་ལྡན་ལ། །གསུང་ལ་གྲིབ་ཀྱིས་ཕོག་་་་
པ་བསངས། །ཁྱེད་ཐུགས་ནམ་མཁའ་ལྟ་བུ་ལ། །ཐུགས་ལ་གྲིབ་ཀྱིས་ཕོག་་་པ་
བསངས། །རྫུ་འཕྲུལ་ནམ་མཁའི་གློག་ལྟར་འཁྱུགས། །རྒྱལ་པོ་ཆེན་པོ་འཁོར་
བཅས་དང་། །གསང་མཚན་དམུ་རྒྱལ་འཁོར་བཅས་ཀྱིས། །བདག་ཅག་ཡོན་
མཆོད་འཁོར་བཅས་ལ། །མི་ལ་ནད་ཡམས་མ་གཏོང་ཞིག །ཕྱུགས་ལ་གོད་ཁ་མ་
གཏོང་ཞིག །ཞིང་ལ་སད་སེར་མ་གཏོང་ཞིག །སྡང་བའི་དགྲ་བོ་མྱུར་དུ་



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 41
སྒྲོལ། །ཀྱེ། བཙུན་མོ་ཇ་ཤིང་རྒྱལ་མོ་ནི། །ཀླུ་མོ་ཀུན་གྱི་གཙོ་མོ་ཡིན། །དངོས་གྲུབ་
ཀུན་གྱི་འབྱུང་གནས་ཡུམ། །ཡུལ་འདིའི་མི་ལ་ཟས་ནོར་སྤེལ། །ཚེ་དང་སྲོག་གི་
གཡང་སྐྱོབ་མ། །ཇ་ཤིང་རྒྱལ་མོ་འཁོར་བཅས་ལ། །འཁོར་དུ་ཀླུ་གཉན་ཚོགས་ཀྱིས་
བསྐོར། །ཀླུ་གཉན་འཁོར་དང་བཅས་པ་ལ། །བསངས་དང་མཆོད་པ་སྣ་ཚོགས་
འབུལ། །བདག་ཅག་ཡོན་མཆོད་འཁོར་བཅས་ལ། །ཀླུ་ཡི་ལོངས་སྤྱོད་དངོས་གྲུབ་
སྩོལ། །ཇ་ཤིང་རྒྱལ་མོ་འཁོར་བཅས་ལ། །བསང་དང་མཆོད་པ་འདི་ཕུལ་བས། །སྐུ་
གསུང་ཐུགས་དང་འགལ་བ་རྣམས། །བསང་མཆོད་འདི་ཡིས་ཞི་གྱུར་ནས། །ཐམས་
ཅད་བྱང་ཞིང་དག་གྱུར་ཅིག །བདག་ཅག་མི་ནོར་འཁོར་བཅས་ཀྱི། །འགལ་རྐྱེན་
ཐམས་ཅད་ཞི་བར་མཛོད། །རླུང་འཁྲིས་བད་འདུས་ལ་སོགས་པ། །མི་ནད་ཐམས་
ཅད་ཞི་བར་མཛོད། །ལྷོག་དང་ཐ་སྦྲུམ་ལ་སོགས་པ། །ཕྱུགས་ནད་ཐམས་ཅད་ཞི་
བར་མཛོད། །ཚེ་དང་བསོད་ནམས་དཔལ་འབྱོར་དང་། །དབང་ཐང་རླུང་རྟ་ལ་
སོགས་པ། །མཐུན་རྐྱེན་ཐམས་ཅད་ཚོགས་པར་མཛོད། །ཀྱེ། ཡུལ་འདིའི་གཞི་
བདག་འཁོར་བཅས་དང་། །བསྟན་སྐྱོང་དཀར་པོ་བརྒྱད་ཅུ་སོགས། །དཀར་ཕྱོགས་
སྐྱོང་བ་ཐམས་ཅད་ལ། །དྲི་མཆོག་བསང་གི་མཆོད་པ་འབུལ། །ཕྱེ་མར་ཆང་ཕུད་
མཆོད་པ་འབུལ། །སྒྲ་སྙན་རོལ་མོའི་མཆོད་པ་འབུལ། །དབྱངས་སྙན་སྐད་ཀྱི་
མཆོད་པ་འབུལ། །མདའ་དར་སྣ་ལྔའི་སྤྱན་གཟིགས་འབུལ། །དགྱེས་པའི་ཚུལ་
གྱིས་བཞེས་ནས་ཀྱང་། །མཉེས་པའི་གཏང་རག་མཛད་དུ་གསོལ། །མི་ལ་ཚེ་དང་
ནོར་ལ་གཡང་། །ཟས་ལ་བཅུད་དང་རྒྱུན་ལ་བཀྲགས། །དཔལ་འབྱོར་འཛོམས་
པའི་དངོས་གྲུབ་སྩོལ། །འདིར་ཚོགས་དགའ་བའི་འདོད་དོན་གྱིས། །སྐྱེ་རྒུའི་སྒྲིབ་
གཉིས་མུན་སེལ་ནས། །འགྲོ་ཀུན་དོན་དུ་སྐུ་གསུམ་གྱི། །འདབ་བརྒྱ་མངོན་པར་
བཞད་གྱུར་ཅིག །བཀའ་དང་བསྟན་པའི་སྲུང་མ་ལ། །བཅོལ་ལོ་བསྟོད་དོ་བསྲུང་



42
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཞིང་སྐྱོབས། །རྩ་བརྒྱུད་བླ་མའི་བཀའ་བཞིན་དུ། །བདག་ཅག་མི་ནོར་འཁོར་
བཅས་ཀྱི། །འཁོར་རྣམས་སྲུང་ལ་རྐྱེན་རྣམས་ཟློག །བསམ་པ་བསྒྲུབས་ལ་རེ་བ་
སྐོངས། །བཅོལ་བའི་ཕྲིན་ལས་འགྲུབ་པར་མཛོད། །བཀྲ་ཤིས་ཕུན་སུམ་ཚོགས་པར་
ཤོག །ཧཱུཾ༑ འཛམ་གླིང་ཉི་མའི་ཤར་ལྷོ་ན། །འཇིག་རྟེན་འདས་དང་མ་འདས་
མཚམས་ཤིག་ན། །མཆོང་རི་སྨུག་པོ་གནམ་དུ་ཟེངས་སེ་ཟེང་། །རྩེ་ལ་ཉི་ཟླ་འཁོར་
རོ་རོ། །ལོགས་ལ་རི་དྭགས་ཆེམས་སེ་ཆེམ། །རྩེ་ན་གཡའ་ཆབ་ཁྲ་ལ་ལ། །མདོ་ན་
གཡུ་མཚོ་མེ་རེ་རེ། །ཤར་སྒོ་རིན་ཆེན་དུང་ལས་བྱས། །ལྷོ་སྒོ་རིན་ཆེན་གཡུ་ལས་
བྱས། །ཡ་ཐེམ་སེར་པོ་གསེར་ལས་བྱས། །གསེར་འབྲུག་སེར་པོ་ཁྱུགས་སེ་
ཁྱུག །མ་ཐེམ་སྔོན་མོ་གཡུ་ལས་བྱས། །གཡུ་འབྲུག་སྔོན་མོ་མེ་རེ་རེ། །རུ་བཞི་སྨུག་
པོ་་་མཆོང་ལས་བྱས། །མཆོང་འོད་ཐམས་ཅད་འཚེར་རེ་རེ། །ལྕགས་སྐད་འབྲུག་
སྒྲ་ཐངས་སེ་ཐང་། །གསེར་ཁང་གཡུ་ཡི་ཁ་བད་ཅན། །རྩེ་ལ་ཏོག་དང་རྒྱལ་མཚན་
འཕྱར། །ཕྱོགས་ལས་རྣམ་རྒྱལ་རྒྱུན་དང་ལྡན། །དེ་འདྲའི་ཕོ་བྲང་ཉམས་རེ་
དགའ། །དེ་འདྲའི་ཕོ་བྲང་བག་རེ་སྤྲོ། །རིན་ཆེན་སྣ་ལྔའི་ཕོ་བྲང་བྱིན་རེ་
ཆགས། །ཧཱུྃ༔ བཀོད་པ་ལྷུན་གྲུབ་ཕོ་བྲང་ནས། །ཆོས་བདག་ཆེན་པོ་གཤེགས་སུ་
གསོལ། །ཇོ་བོ་ཤར་པ་གཤེགས་སུ་གསོལ། །བསྟན་སྐྱོང་དགེ་སློང་གཤེགས་སུ་
གསོལ། །བསམ་པའི་དོན་འགྲུབ་གཤེགས་སུ་གསོལ། །དམུ་རྒྱལ་སྨུག་བསྟན་
གཤེགས་སུ་གསོལ། །དམུ་སྲས་མཆེད་དགུ་གཤེགས་སུ་གསོལ། །རྒྱལ་པོ་མི་ཆུང་
གཤེགས་སུ་གསོལ། །གསང་བཙན་མི་རྐྱང་གཤེགས་སུ་གསོལ། །བབ་སོ་བཙན་
རྒོད་གཤེགས་སུ་གསོལ། །རུག་པ་སྤུན་བདུན་གཤེགས་སུ་གསོལ། །ཇ་ཤིང་རྒྱལ་
མོ་གཤེགས་སུ་གསོལ། །ཚེ་རིང་མཆེད་ལྔ་གཤེགས་སུ་གསོལ། །འཁོར་བཅས་
གནས་འདིར་སྤྱན་འདྲེན་གཤེགས་ནས་ཀྱང་། །དགྱེས་པའི་རྣམ་འགྱུར་དུ་མ་



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 43
དང་། །ཡིད་འོང་མཛེས་པའི་གདན་ལ་བཞུགས་སུ་གསོལ། །ཛཧཱུྃ་བཾ་ཧོ ས་མ་
ཡ་ཏིཥྛ་ལྷན༔ ཨོ་ཆོས་བདག་ཆེན་པོ་འཁོར་བཅས་ལ། །ཨདགྱེས་པའི་དམ་རྫས་
འདི་འབུལ་ལོ། །ཧཱུཾ་ཤ་ཁྲག་གཏོར་མ་རི་ལྟར་སྤུངས། །གསེར་སྐྱེམས་འོ་ཆབ་
མཚོ་ལྟར་འཁྱིལ། །ཧོ8འདོད་ཡོན་སྣ་ལྔ་སྤྲིན་ལྟར་གཏིབས། །ཧཱིའཁོར་བཅས་
དགྱེས་པའི་བདུད་རྩིར་གྱུར། །ཀྱེ། རིན་ཆེན་བདུན་དང་ངཀྲ་ཤིས་རྫས་རྟགས་
བརྒྱད། །རྡོ་རྗེའི་གོ་ཁྲབ་སྣ་ཚོགས་འདིས། །འཁོར་དང་བུཅས་པའི་ཐུགས་དམ་
བསྐང་། །ས་གཞི་ཁྱབ་པའི་གཡག་ལུག་ར། །རླུང་ལྟར་མགྱོགས་པའི་རྟ་དྲེལ་
ཚོགས། །ཤ་རྐྱང་གཙོད་དང་གནའ་དགོ་གཉན། །སྤྱན་གཟིགས་རི་དྭགས་རྣམས་
ཀྱིས་ནི། །དམུ་སྲས་མཆེད་དགུའི་ཐུགས་དམ་བསྐང་། །ཕྱི་མཆོད་འདོད་ཡོན་
མཁའ་ལྟར་ཁྱབ། །ནང་མཆོད་སྨན་རཀ་བདུད་རྩིར་འཁྱིལ། །གསང་མཆོད་བླ་མེད་
མཆོག་གི་དགྱེས་རྒུར་བཅས། །མཁའ་དབྱིངས་ཁྱབ་པའི་མཆོད་སྤྲིན་རྒྱ་མཚོ་
འདིས། །དམུ་རྒྱལ་བློ་གྲོས་ལ་སོགས་ཏེ། །དམུ་བདུད་འཁོར་བཅས་ཐུགས་དམ་
བསྐང་། །ཡར་ལྷ་བཙན་པོ་ལ་སོགས་ཏེ། །དམུ་སྲས་མཆེད་དགུའི་ཐུགས་དམ་
བསྐང་། །རྒྱལ་པོ་མི་ཆུང་ལ་སོགས་ཏེ། །རྒྱལ་པོ་འཁོར་བཅས་ཐུགས་དམ་
བསྐང་། །གསང་བཙན་མི་རྐྱང་ལ་སོགས་ཏེ། །གསང་བཙན་འཁོར་བཅས་ཐུགས་
དམ་བསྐང་། །བབ་སོ་བཙན་རྒྱལ་ལ་སོགས་ཏེ། །བཙན་འཁོར་ཡོངས་ཀྱི་ཐུགས་
དམ་བསྐང་། །རུག་པ་སྤུན་བདུན་ལ་སོགས་ཏེ། །ཨ་རུག་འཁོར་བཅས་ཐུགས་དམ་
བསྐང་། །ཇ་ཤིང་རྒྱལ་མོ་ལ་སོགས་ཏེ། །བཙུན་མོའི་ཚོགས་རྣམས་ཐུགས་དམ་
བསྐང་། །ཚེ་རིང་མཆེད་ལྔ་ལ་སོགས་ཏེ། །ཌཱ་ཀྐི་འཁོར་བཅས་ཐུགས་དམ་
བསྐང་། །གཡུ་མཚོ་རྒྱལ་མོ་ལ་སོགས་ཏེ། །ནཱ་གའི་ཚོགས་རྣམས་ཐུགས་དམ་
བསྐང་། །འཁོར་བཅས་ཐུགས་དམ་བསྐངས་གྱུར་ནས། །བདག་སོགས་ཡོན་མཆོད་



44 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བཅས་པ་ཡི། །བསམ་པའི་དོན་རྣམས་ཡིད་བཞིན་འགྲུབ་པར་མཛོད། །སྔོན་ཚེ་
རྒྱལ་སྲས་ཆོས་རིན་སོགས། །རྩ་བརྒྱུད་བླ་མའི་བཀའ་བཞིན་དུ། །རྣལ་འབྱོར་
དཔོན་སློབ་འཁོར་བཅས་ཀྱི། །བསམ་པ་བསྒྲུབས་ལ་རེ་བ་སྐོངས། །བཅོལ་ལོ་
གཉེར་རོ་མཐུ་རྩལ་སྐྱེད། །སྔོན་ཚེའི་དམ་བཅའ་མ་བརྗེད་དམ། །བརྗེད་ན་རྣལ་
འབྱོར་བསྐུལ་བའི་ཚིག་འདིས་གསོ། མ་བརྗེད་ཁྱེད་ཀྱིས་དམ་བཅའ་དྲན་པར་
མཛོད། ཀི་ཀི་བསྭོ་བསྭོ་ལྷ་རྒྱལ་ལོ།
༈ རྒྱལ་པོ་མི་ཆུང་སྒེར་གསོལ་བཞུགས་སོ། །ཀྱེ། ཕྱོགས་ཕྱོགས་མཚམས་
ཀྱི་ཕ་གི་ན། །ཉི་མ་བྱང་ཤར་མཚམས་ཤིག་ན། །སྨུག་ནག་རླུང་གི་དཀྱིལ་འཁོར་
ན། །ཡར་གསུམ་མཐོ་བའི་རྩེ་མོ་ན། །མཆོང་རི་སྨུག་པོ་གནམ་དུ་ལྡེམས་སེ་
ལྡེམ། །མར་གསུམ་དམའ་བའི་རྩེ་མོ་ན། །མཆོང་་་བྲག་སྨུག་ནག་གཞལ་ཡས་
ན། །སྤྲིན་དང་ན་བུན་འཐིབས་སེ་འཐིབ། །འདབ་བྱ་གཤོག་སྒྲ་དིར་རི་རི། །ཤེལ་
གྱི་སྐུ་མཁར་གནམ་དུ་ཟངས་སེ་ཟང་། །རུ་བཞི་རིན་ཆེན་ཁྲིགས་སེ་ཁྲིག །ཤེལ་
དཀར་སྒོ་མོ་ཁྲ་ལ་ལ། །ཤེལ་མཁར་དེ་ཡི་གཡས་ཤིག་ན། །བྱ་དཀར་གཟུགས་
གཅིག་ལྡིངས་སེ་ལྡིང་། །ཤེལ་མཁར་དེ་ཡི་གཡོན་ཕྱོགས་ན། །ཁྱི་དཀར་གཟུགས་
གཅིག་ཁེངས་སེ་ཁེང་། ཤེལ་མཁར་དེ་ཡི་མདུན་ཞིག་ན། །རྟ་དཀར་འགྱིང་སྟོང་
ཁྲབས་སེ་ཁྲབ། །ཤེལ་དཀར་དེ་ཡི་ནང་ཤེད་ན། །མི་ཆུང་ཕྱོགས་ལེགས་དཀར་
པོ་བཞུགས། །སྐུ་མདོག་དཀར་པོ་འོད་ཟེར་འཕྲོ། །དབུ་ལ་དར་དཀར་སྤ་ལྕོག་
གསོལ། །སྐུ་ལ་དར་དཀར་རས་དཀར་གསོལ། །ཞལ་བསྒྲད་མཆེ་གཙིགས་དགྲ་སྙིང་
ཞལ་དུ་གསོལ། །ཀྱེ། རྒྱལ་པོ་ཆེན་པོ་འཁོར་བཅས་ལ། །མཐུན་པའི་དམ་རྫས་འདི་
འབུལ་ལོ། །ཤ་ཁྲག་གཏོར་མ་རི་ལྟར་སྤུངས། །ལྷ་གཡག་རྔ་སྐྱ་རྟེན་དུ་འཛུགས། །ལྷ་
ལུག་དུང་དཀར་རྟེན་དུ་འཛུགས། །ཕྱི་མཆོད་དཀར་གསུམ་ཨགྷོ་འབུལ། །ནང་



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 45
མཆོད་བདུད་རྩི་རཀྟས་མཆོད། །གསང་མཆོད་དོན་སྙིང་ཤ་ཁྲག་འབུལ། །ཕྱི་
ནང་གསང་བ་དེ་ཁོ་ནའི། །མཆོད་སྤྲིན་རྒྱ་མཚོས་དགྱེས་གྱུར་ནས། །རྣལ་འབྱོར་
བདག་ཅག་འཁོར་བཅས་ལ། །བྱེས་ཡུལ་གང་དུ་གནས་གྱུར་ཀྱང་། །རྒྱབ་ནས་
སྐྱོར་ལ་མདུན་ནས་བསུས། །ལེགས་དང་སྤྲོད་ལ་ཉེས་ལས་སྣོལ། །ལུས་དང་
གྲིབ་མ་ཇི་བཞིན་དུ། །མི་འབྲལ་རྒྱབ་རྟེན་དཔུང་གྲོགས་མཛོད། །ཞི་དང་རྒྱས་
དང་དབང་དང་ནི། །མངོན་སྤྱོད་དྲག་པོའི་ལས་ལ་སོགས། །ཕྲིན་ལས་རྣམ་བཞི་
འགྲུབ་པར་མཛོད། །ཧཱུྃ༔ བདག་ལ་སྡང་བའི་དགྲ་བོ་རྣམས། །ཐན་གྱིས་སྙིང་རླུང་
ལང་དུ་བཅུག །བརྒྱལ་ནད་སྨྱོ་འབོག་བཙན་གཟེར་དེ་ལ་ཐོངས། །དམ་ཉམས་
དགྲ་བོའི་ཡུལ་ཁམས་སུ། །ནད་ཀྱི་ཁ་རླུངས་ཚུབས་སེ་ཚུབ། །རིམས་ཀྱི་ན་བུན་
ཐིབས་སེ་ཐིབ། །མི་ལྤགས་ཐང་ལ་ཆ་ལ་ལ། །མི་ཤ་བམ་རོ་ཉིལ་ལི་ལི། །ཁྲག་གི་
རྒྱ་མཚོ་མེ་རེ་རེ། །མི་མགོའི་རྒྱལ་མཚན་ཤ་ར་ར། །བམ་རོའི་ཐོད་མཁར་ཉིལ་ལི་
ལི། །ཀྱི་ རྒྱལ་པོ་ཆེན་པོ་དབྱིངས་ནས་བཞེངས། །དམ་ཉམས་དགྲ་བོ་སྒྲོལ་བའི་
དུས་ལ་བབས། །སྐུ་མདོག་དཀར་དམར་རྔམ་ཞིང་འཇིགས། །དབུ་ལ་རས་དཀར་
སྤ་ལྕོག་ལྷབས་སེ་ལྷབ། །གསེར་ཁྲབ་གཡུ་ཐུལ་སྐུ་ལ་བརྒྱན། །ཟ་འོག་སྒ་སྟན་ཁྲ་ལ་
ལ། །དུང་གི་གློ་རྨེད་ཁྱུགས་སེ་ཁྱུག །དངུལ་གྱི་ཡོབ་ཆེན་ཁྲོལ་ལོ་ལོ། །ཞིང་ལྤགས་
སྟག་གདན་ཉིལ་ལི་ལི། །ངང་དཀར་རྟ་མཆོག་རླུང་ལྟར་འཕྱོ། །དཔའ་བོ་ཁྱེད་ཀྱི་
སྔ་ཤ་ཕྱི་ཤ་ལ། །ནད་རྐྱལ་མཚོན་གྲུ་ཉིལ་ལི་ལི། །ཁྲག་རྐྱལ་དབུགས་རྐྱལ་ཉིལ་ལི་
ལི། །མི་མགོའི་རྒྱན་ཕྲེང་བསྟར་སེ་བསྟར། མི་སྙིང་ཞལ་དུ་ཉིལ་ལི་ལི། །ཕྱག་ན་རྒྱུ་
ཞགས་བ་དན་ཡེངས་སེ་ཡེང་། །ཀྱེ༑ རྣལ་འབྱོར་བདག་གིས་བསྐུལ་བའི་ཚེ། །མ་
གདུང་བུ་ལ་བརྩེ་བ་བཞིན། །གཡབ་པའི་ཚེ་ན་སྤྱན་མ་བརྟུལ། །འབོད་པའི་ཚེ་ན་
སྙན་མ་སྲ། །ཆད་པའི་ཚེ་ན་མཐུ་མ་ཆུང་། །བསྐུལ་བའི་ཚེ་ན་ངང་མ་རིང་། །དགྲ་



46 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བོ་ཡུལ་ཁམས་གར་འདུག་ཀྱང་། །ད་ལྟ་ཉིད་དུ་དྲག་པོའི་སྐུར་བཞེངས་ནས། །ཐར་
ཤོར་མེད་ཕྱིར་ལས་མཁན་ཕྱོགས་བཅུར་བཀྱེས། །ཀྱེ༑ རྒྱབ་ན་ལྕགས་ཀྱི་སྤྱང་ .
ཁྱི་དགུ། །དམ་ཉམས་དགྲ་ལ་ཞུངས་སེ་་་ཞུང་། མདུན་ན་ཟངས་ཀྱི་འཕར་བ་
བརྒྱད། །དགྲ་བོའི་བླ་ཚེ་འདི་རུ་ཁུག །ཕོ་རོག་ནག་པོའི་གཤོག་སྒྱུར་དེ། །དགྲ་བོའི་
ཤ་ལ་རུགས་སེ་རུག །ཐང་དཀར་རྒོད་པོའི་ལྡིང་བསྐོར་དེ། །དགྲ་བོའི་གཟུགས་ལ་
ཤིགས་སེ་ཤིག །ཕྱག་གཡས་རལ་གྲི་ཞགས་ནག་དེས། །དགྲ་བོ་འགུགས་དང་སྲོག་
རྩ་གཅོད། །ཕྱག་གཡོན་མདུང་དམར་ལྕགས་ཀྱུ་དེས། །དགྲ་སྙིང་ཕྱུང་ནས་ཞལ་དུ་
འདེབས། །དགྲ་བགེགས་ཤ་ཁྲག་མཆོད་པ་འདི་བཞེས་ནས། །མངོན་སྤྱོད་དྲག་པོའི་
ལས་རྣམས་འགྲུབ་པར་མཛོད། །བདག་ནི་རྣལ་འབྱོར་སྒྲུབ་པ་པོ། །ཁྱེད་ནི་ཆོས་
སྐྱོང་མཐུ་རྩལ་ཅན། །སྒྲུབ་བོ་བསྐུལ་ལོ་དམ་ཅན་ཁྱོད། །བདག་གི་དངོས་འབྱོར་
ཡིད་སྤྲུལ་པའི། །མཁའ་དབྱིངས་ཁྱབ་པའི་མཆོད་ཚོགས་འདིས། །ཁྱེད་ཀྱི་ཐུགས་
དམ་བསྐངས་གྱུར་ནས། །བདག་ལ་དགོས་པའི་དུས་བྱུང་ནས། །གདུང་ཤུགས་དྲག་
པོའི་བསྐུལ་འདེབས་ཚེ། །མ་གདུང་བུ་ལ་བརྩེ་བ་བཞིན། །རྣལ་འབྱོར་བདག་གི་
གྲོགས་ལ་བྱོན། །བསམ་པའི་དོན་རྣམས་མྱུར་དུ་སྒྲུབས། །ཚེ་དཔལ་ལོངས་སྤྱོད་
མངའ་ཐང་འདོད་རྒུ་རྣམས། །རྣམ་ཐོས་བུ་དང་ལྷ་དབང་བརྒྱ་བྱིན་ལྟར། །ངོ་མཚར་
དགེ་ལེགས་སྣང་བས་ཁྱབ་པར་མཛོད། །བསྟན་དང་འགྲོ་བའི་བྱ་བ་བྱེད་པ་ལ། །མ་
རུངས་གདུག་པའི་རྒོལ་བ་ཀུན་ཞི་ནས། །གང་བཅོལ་ཕྲིན་ལས་མྱུར་དུ་འགྲུབ་པར་
མཛོད། །ཁྱོད་ཀྱི་ཐུགས་དམ་བདག་གིས་བསྐང་། །བདག་གི་ཕྲིན་ལས་ཁྱོད་ཀྱིས་
སྒྲུབས། །ཕྱི་མཆོད་ལྷ་བཤོས་འདི་ཡིས་ཐུགས་དམ་བསྐང་། །ནང་མཆོད་བདུད་རྩི་
སྨན་རཀ་འདི་ཡིས་ཐུགས་དམ་བསྐང་། །གསང་མཆོད་བདུད་སྲིན་དགྲ་བགེགས་
ཤ་ཁྲག་འདི་ཡིས་ཐུགས་དམ་བསྐང་། །ཐུགས་དམ་བསྐང་ནས་ཉམས་ཆག་གསོ་



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 47
བ་དང་། །ཕྲིན་ལས་རྣམ་བཞི་ལྷུན་གྱིས་འགྲུབ་པར་མཛོད།། ༈ །།གཏོར་འབུལ་
ནི། མི་ཆུང་ཕྱོགས་ལེགས་དཀར་པོ་ནི། །འབོད་པའི་ཚེ་ན་རྒྱུང་མ་རིང་། །བསྐུལ་
བའི་ཚེ་ན་སྙན་མ་སུ། །རྦད་པའི་ཚེ་ན་མཐུ་མ་ཆུང་། །གཡབ་པའི་ཚེ་ན་སྤྱན་མ་
ཡེངས། །སངས་རྒྱས་བསྟན་་་་སྲུངས་དཀོན་མཆོག་དབུ་འཕང་བསྟོད། །དགེ་འདུན་
སྡེ་སྐྱོངས་རྣལ་འབྱོར་ཚེ་སྲོག་སྲིངས། །སྙན་པའི་དུང་བུས་གྲགས་པའི་དེར་ར་
ལ། །འཁོར་དང་ལོངས་སྤྱོད་རྒྱས་པ་ཉིད་དུ་མཛོད། །རྒས་མེད་ལངས་ཚོ་ལྡན་པའི་
ལུས་སྟོབས་རྒྱས། །མིག་ལ་ཡ་མཚན་ལྟད་མོ་དགའ་བ་དང་། །རྣ་བར་རྟག་ཏུ་སྙན་
པའི་གཏམ་ཐོས་ཤིང་། །དྲི་ཞིམ་ངད་པ་རྣ་དང་མི་འབྲལ་ཞིང་། །ཟས་སྐོམ་འབྱོར་
པས་རོ་འཛིན་ཚིམ་བྱེད་ཅིང་། །ལུས་ལ་རེག་འཇམ་བདེ་བ་ཁོ་ན་དང་། །ངག་ལ་
ཚངས་པའི་གསུང་དབྱངས་སྒྲོགས་པ་དང་། །ཡིད་ལ་རྣམ་པར་བཀྲ་བའི་ཤེས་རབ་
ཀྱིས། །ཟག་མེད་བདེ་བས་ནམ་ཡང་ངོམས་མེད་མཛོད། །རྟག་ཏུ་ཁྱོད་གསོལ་ཁྱོད་
བསྟེན་ཁྱོད་བསྒྲུབ་ན། །མཐུ་རྩལ་མ་ཆུང་བརྩེ་གདུང་ཆེ་བར་མཛོད། །གཞིས་ལ་
བཀྲ་ཤིས་ཕུན་ཚོགས་ལོངས་སྤྱོད་ལྡན། །བྱེས་སུ་ལམ་འཕྲང་ཆུ་ལས་སྒྲོལ་འདོན་
མཛོད། །འཇིགས་སར་དགྲ་ཇག་ཆོམས་རྐུན་འཚེ་བ་སྐྱོབས། །མདོར་ན་བསམ་
དོན་ཡིད་བཞིན་འགྲུབ་པ་དང་། །བདག་དང་མཐའ་ཡས་སེམས་ཅན་ཐམས་ཅད་
ཀྱིས། །བླ་མེད་རྫོགས་པའི་བྱང་ཆུབ་སྒྲུབ་པ་ལ། །འགལ་རྐྱེན་བར་ཆད་ཐམས་
ཅད་ཞི་བ་དང་། །མཐུན་རྐྱེན་བསམ་དོན་ཡིད་བཞིན་འགྲུབ་པར་མཛོད། །གང་
ཞིག་ཡིད་ལ་དྲན་པ་ཙམ་གྱིས་ཀྱང་། །འདོད་པའི་དངོས་གྲུབ་བསྟེར་བར་མཛད་
པ་ཡི། །ཆོས་སྲུང་ཡིད་བཞིན་ནོར་བུ་ཁྱེད་རྣམས་ཀྱིས། །བདག་ཅག་བསམ་དོན་
འགྲུབ་པའི་གྲོགས་མཛོད་ཅིག །ཀི་ཀི་སྭོ་སྭོ། །ལྷ་རྒྱལ་ལོ་ལྷ་རྒྱལ་ལོ་ལྷ་རྒྱལ་ལོ་
བཀྲ་ཤིས་ཤོག ། །



48 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གསེར་སྐྱེམས་ནི། ཨོཾ་ཨཱཧཱུཾ། ན་མོ་བླ་མ་ཡི་དམ་མཁའ་འགྲོ་ལ། །གསེར་
སྐྱེམས་གཙང་མ་འདི་འབུལ་ལོ། །བདག་ཅག་མི་ནོར་འཁོར་བཅས་ལ། །ཉིན་
གསུམ་བསྐྱངས་ནས་བྱ་ར་དང་། །མཚན་གསུམ་བསྲུངས་ནས་མེལ་ཚེ་
མཛོད། །ནད་གདོན་བར་ཆད་ཀུན་ཞི་ནས། །ཚེ་དཔལ་ལོངས་སྤྱོད་རྒྱས་པའི་
ཕྲིན་ལས་མཛོད། རྡོ་རྗེ་ཐོག་རྒོད་འཁོར་བཅས་ལ། །གསེར་སྐྱེམས་གཙང་མ་འདི་
འབུལ་ལོ། །བདག་ཅག་མི་ནོར་འཁོར་བཅས་ལ། །ཉིན་གསུམ་བསྐྱངས་ནས་བྱ་ར་
དང་། །མཚན་གསུམ་བསྲུངས་ནས་མེལ་ཚེ་མཛོད། །ནད་གདོན་བར་ཆད་ཀུན་ཞི་
ནས། །ཚེ་དཔལ་ལོངས་སྤྱོད་རྒྱས་པའི་ཕྲིན་ལས་མཛོད། །དམུ་རྒྱལ་སྨུག་བརྟན་
འཁོར་བཅས་ལ། །གསེར་སྐྱེམས་གཙང་མ་འདི་འབུལ་ལོ། །བདག་ཅག་མི་ནོར་
འཁོར་བཅས་ལ། །ཉིན་གསུམ་བསྐྱངས་ནས་བྱ་ར་དང་། །མཚན་གསུམ་བསྲུངས་
ནས་མེལ་ཚེ་མཛོད། །ནད་གདོན་བར་ཆད་ཀུན་ཞི་ནས། །ཚེ་དཔལ་ལོངས་སྤྱོད་
རྒྱས་པའི་ཕྲིན་ལས་མཛོད། །དམུ་ཁྲི་མཆེད་དགུ་འཁོར་བཅས་ལ། །གསེར་སྐྱེམས་
གཙང་མ་འདི་འབུལ་ལོ། །བདག་ཅག་མི་ནོར་འཁོར་བཅས་ལ། །ཉིན་གསུམ་
བསྐྱངས་ནས་བྱ་ར་དང༌། །མཚན་གསུམ་བསྲུངས་ནས་མེལ་ཚེ་མཛོད། །ནད་
གདོན་བར་ཆད་ཀུན་ཞི་ནས། །ཚེ་དཔལ་ལོངས་སྤྱོད་རྒྱས་པའི་ཕྲིན་ལས་
མཛོད། །རྒྱལ་པོ་ཕྱོགས་དཀར་འཁོར་བཅས་ལ། །གསེར་སྐྱེམས་གཙང་མ་འདི་
འབུལ་ལོ། །བདག་ཅག་མི་ནོར་འཁོར་བཅས་ལ། །ཉིན་གསུམ་བསྐྱངས་ནས་བྱ་ར་
དང་། །མཚན་གསུམ་བསྲུངས་ནས་མེལ་ཚེ་མཛོད། །ནད་གདོན་བར་ཆད་ཀུན་ཞི་
ནས། །ཚེ་དཔལ་ལོངས་སྤྱོད་རྒྱས་པའི་ཕྲིན་ལས་མཛོད། །མཆོད་པར་འོས་པའི་ལྷ་
རྣམས་དང་། །རྩེ་གསུམ་སྡེ་བརྒྱད་འབྱུང་པོའི་ཚོགས། །དགྲ་བགེགས་ལན་ཆགས་
འཁོར་བའི་ལྷ་རྣམས་ཀྱིས། །གསེར་སྐྱེམས་གཙང་མ་འདི་བཞེས་ལ། །བདག་ཅག་



རྒྱལ་པོ་མི་ཆུང་གི་སྐོང་ཕྲིན་ཞལ་བཤུས། 49
མི་ནོར་འཁོར་བཅས་ལ། །ཉིན་གསུམ་བསྐྱངས་ནས་བྱ་ར་དང་། །མཚན་གསུམ་
བསྲུངས་ནས་མེལ་ཚེ་མཛོད། །ནད་གདོན་བར་ཆད་ཀུན་ཞི་ནས། །ཚེ་དཔལ་
ལོངས་སྤྱོད་རྒྱས་པའི་ཕྲིན་ལས་མཛོད།། ༈ །།ཀྱེ༑ རྣམ་དག་བདེ་སྟོང་སྤྲུལ་པའི་
ཀློང་ཡངས་ནས། །གཞི་བདག་ཆེན་པོ་བསམ་པའི་དོན་འགྲུབ་ལ། །ཡོངས་གྲགས་
ལྷ་ཡི་དགེ་བསྙེན་མཐུ་བོ་ཆེ། །འཁོར་བཅས་གནས་འདིར་སྤྱན་འདྲེན་ད་ཚུར་
བྱོན། །མདུན་དུ་ཡིད་འོང་སྤང་གཞོངས་མཛེས་པའི་དབུས། །རླུང་གི་ཤུགས་འཆང་
རྟ་མཆོག་རྒྱན་ལྡན་སྟེང་། །དགེ་སློང་ལྷ་བཙན་བདུད་སོགས་གྲངས་མེད་ཀྱི། རྣམ་
འགྱུར་འགྲིབ་མེད་ཚུལ་གྱིས་བརྟན་པར་བཞུགས། །མཐུན་པའི་དམ་རྫས་འདོད་
ཡོན་ཉེར་སྤྱོད་ལྔ། །ཤ་ཁྲག་སྟོང་ཚོགས་བདུད་རྩིའི་བཏུང་བའི་རྒྱུན། །གོ་མཚོན་
དཀོར་ནོར་སྲོག་ཆགས་ཡུལ་འཁོར་སོགས། །གཞི་བདག་མཉེས་ཕྱིར་འབུལ་ཀྱི་
ལེགས་པར་བཞེས། །བདག་སོགས་མ་རིག་ཉོན་མོངས་དབང་གྱུར་བས། །ལྷ་ཁྱེད་
ཐུགས་དང་འགལ་བའི་ཉེས་ཚོགས་རྣམས། །སྙིང་ན་ས་བཤགས་བགྱིད་ཕྱུང་ཞིང་
དག་གྱུར་ཅིག །བཀྲ་ཤིས་བདེ་ལེགས་ཕུན་སུམ་ཚོགས་པར་མཛོད། །ཡུལ་ཕྱོགས་
འདི་དང་ཕྱོགས་མཐུན་ཐམས་ཅད་ལ། །ལོ་ཕྱུགས་མངའ་ཐང་རིགས་བརྒྱུད་འཕེལ་
བ་དང་། །སད་སེར་བཙའ་ཐན་ནད་ཡམས་ཉེར་ཞི་སྟེ། །བདེ་སྐྱིད་ཕུན་ཚོགས་
དཔལ་ལ་སྤྱོད་པའི་བཀྲ་ཤིས་ཤིག །བསྭོ་བསྭོ། །འདུལ་འཛིན་དགེ་སློང་རྒྱན་གྱི་
ཆས་སྦྱར་བའི། །རང་རྒྱུད་དྲང་བའི་ཚུལ་བསྟན་དགེ་བསྙེན་ཆེ། །གཞི་བདག་ཇོ་བོ་
ཤར་པ་ཞེས་གྲགས་པ། །ཁྱེད་ལ་བསྟོད་དོ་ཡུལ་ཕྱོགས་བདེ་ལེགས་སྤེལ། །དྲག་ངར་
རྟ་ཆིབས་མི་ཆུང་ཕྱོགས་དཀར་སོབ།ས། །ཤར་པའི་འཁོར་གྱི་མགྲོན་རིགས་ཐམས་
ཅད་ལ། །མཆོད་ཅིང་བསྟོད་དོ་བྱང་ཆུབ་སེམས་བསྐྱེད་ནས། །ཇི་ལྟར་མོས་པའི་
ལས་བཞིའི་ཕྲིན་ལས་མྱུར་དུ་སྒྲུབ་ཏུ་གསོལ། །



50
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཀ་བཤད་བཞུགས་སོ། །ཧཱུྃ༔ བསྐལ་པའི་མེ་ལྟར་འབར་བའི་ཀློང་དཀྱིལ་
ན། །ཁ་དོག་གཟི་བརྗིད་འབར་བའི་བསྟན་པ་སྲུང་། །གར་བཞུགས་མཆོང་རི་
སྨུག་པོའི་མཚམས་ཤོད་ནས། །ང་ཡི་དགྲ་ལྷའི་རྒྱལ་པོ་སྤྱན་འདྲེན་ནོ། །ཅ་ཅོ་མ་
བུ་རྡོ་རྗེའི་གླུ་དབྱངས་ཀྱིས། །ཆ་ཤས་ཡོངས་སུ་རྫོགས་པའི་གཏོར་མ་དང་། །ཇ་
ཆང་ཕུད་དང་དགྲ་བགེགས་བསྒྲལ་བའི་ཤ །ཉ་བའི་ཟླ་ལྟར་རྒྱལ་པོ་ཁྱེད་ལ་
འབུལ། །རྟ་དཀར་ཆིབས་ནས་མདུང་དཀར་དགྲ་ལ་འཕྱར། །ཐམས་ཅད་དགྲ་
བགེགས་འཆིང་བའི་ཞགས་པ་བསྣམས། །ད་ལྟ་དགྲ་བགེགས་སྒྲོལ་བའི་ལས་མཛོད་
ཅིག །ན་འཆིའི་འཇིགས་སྐྱོབ་དམག་དཔོན་ཁྱེད་ལ་བསྟོད། །པ་བ་ས་གསུམ་སྡེ་
བརྒྱད་བྲན་དུ་འཁོལ། །ཕ་ཡུལ་ཡུལ་འབྲོག་སྐྱོང་བར་དམ་བཅའ་ཞིང་། །བབ་སོའི་
བཙན་རྒྱལ་ལ་སོགས་འཁོར་ཚོགས་རྣམས། །མ་ཡེངས་བསྟན་པའི་བྱ་ར་ཁྱེད་ལ་
བསྟོད། །རྩ་བ་མཆོང་རི་སྨུག་པོའི་གཞལ་ཡས་ནས། །ཚྭ་ཚྭ་འཕྲོ་བའི་དུས་མཐའི་
མེ་དཔུང་འོད། །ཛ་ལང་ལང་ཚོ་རྒྱས་པའི་སེང་གེ་ཁྲོ་བ་ཡིས། །ཝ་སྐྱེས་བགེགས་
འཇོམས་དགྲ་ལྷའི་རྒྱལ་པོར་བསྟོད། །ཞྭ་དཀར་གྱོན་ནས་སྲིད་གསུམ་ཡོངས་ལ་
ཁྱབ། །ཟ་བྱེད་མཆེ་བ་གཙིགས་པའི་ཁྱི་དཀར་ཁྲིད། །འུ་ཅག་སྲིད་མཚོར་འཁྱམས་
པའི་འགྲོ་བ་ལ། །ཡ་སྟོད་གསེར་པོའི་དབྱིངས་ནས་མགོན་སྐྱབས་མཛོད། །ར་རྩེ་
ཤིན་ཏུ་རྣོ་བའི་གཞོན་གཡག་དཀར། །ལ་ལུང་རྒྱབ་ཀྱང་གཡང་དཀར་ལུག་དང་
ར། །ཤ་རྐྱང་རི་དྭགས་ལ་སོགས་རྩི་བཅུད་རྒྱས། །ས་ཕྱོགས་གང་དུ་གནས་ཀྱང་
སྟོངས་གྲོགས་མཛོད། །ཧ་ཧ་དྲག་ཏུ་འཇིགས་པའི་གཞལ་ཡས་ན། །དགྲ་ལྷའི་
རྒྱལ་པོ་མི་ཆུང་བཞུགས་སོ་འཚལ། །ཨཱདང་ཨོ་གྱིས་བདུད་རྩིར་བྱིན་བརླབས་
པའི། །གསེར་སྐྱེམས་འབྲང་རྒྱས་བསངས་སྣའི་དུད་སྤྲིན་སོགས། །རྣལ་འབྱོར་
བཅོལ་བའི་ཕྲིན་ལས་སྒྲུབ་ཕྱིར་བཞེས་ནས་ཀྱང་། །མཆོག་དང་ཐུན་མོང་དངོས་



རྒྱ་དམག་སླེབས་རྗེས་མི་དང་རི་སྐྱེས་སྲོག་ཆགས་ ཀྱི་ཚེ་སྲོག་ཤོར་བ། 51
གྲུབ་མྱུར་དུ་སྩལ་དུ་གསོལ། །བླ་མའི་སྐུ་དག་རྒྱལ་པོ་ཁྱེད་ཀྱིས་བསྒྲལ། །བསྟན་
སྲུངས་བཅོལ་བའི་ཕྲིན་ལས་འགྲུབ་པར་མཛོད། །བཀྲ་ཤིས་ཞལ་གྲོ། །
རང་ཡུལ་གཞི་བདག་གསོལ་བསྡུས་རྒྱུན་ཁྱེར་རམ་གྲངས་མང་བསགས་
ཚེ། ཨོཾ་ཨཱཿཧཱུྃ༔ ལྷ་རྫས་དྲི་བསངས་འདོད་ཡོན་ལྔ་ལྡན་དང་། །གཏོར་མ་གསེར་
སྐྱེམས་སྤྱན་གཟིགས་གཟུགས་འགྲོས་སོགས། །ལྷ་ཀླུ་གཞི་བདག་མཐུན་རྫས་དཔག་
མེད་ཀྱིས། །གཙང་གི་ཕྱོགས་ཀྱི་སྐྱེས་ལྷ་ཡུལ་ལྷའི་གཙོ། །ཆོས་བདག་ཤར་པ་དཔོན་
གཡོག་སྤྲུལ་འཁོར་བཅས། །སྐད་ཅིག་འདིར་གཤེགས་ཡིད་ལས་གྲུབ་པ་ཡི། །ཕོ་
བྲང་གཞལ་མེད་དབུས་སུ་དགྱེས་བཞུགས་ལ། །རྩ་བརྒྱུད་བླ་མའི་དམ་ལས་མ་
འདའ་བར། །དྭངས་པའི་ཕྱག་དང་མཆོད་པ་དགྱེས་བཞེས་ལ། །ཆོས་དང་རིགས་
བརྒྱུད་སྲུང་སྐྱོབ་མ་གཡེལ་བར། །གཞི་བྱེས་ལམ་འཕྲང་དུས་རྣམས་ཐམས་ཅད་
དུ། །ཕྲིན་ལས་རྣམ་བཞིས་རྟག་ཏུ་སྡོང་གྲོགས་མཛོད། །ཅེས་སྤྲུལ་པའི་སྐུ་ཨོ་རྒྱན་
ཀུན་དགའི་བཞེད་སྐོང་དུ་བསང་གསོལ་བསྐང་བ་གསུམ་གྱི་དོན་འཐུས་པར་ཀ་མ་
ལ་རཱ་ཛ་དཱི་པས་སོ།། །། །
རྟ་ཕོ་གཡེར་ཁ་ཤང་ཤང་། །གམ་པ་ལ་མོ་བརྒལ་སོང་།།
རྟེའུ་ཕྲུག་ཡོད་པའི་རྒོད་མ། །དཔལ་དིའི་གཞུང་དུ་ལུས་སོང་།།
རྒྱུ་དམག་སླེབས་རྗེས་མི་དང་རི་སྐྱེས་སྲོག་ཆགས་
ཀྱི་ཚེ་སྲོག་ཤོར་བ། །
ཕྱི་ལོ་ ༡༩༥༧ ཙམ་ལ་རྒྱ་དམག་སུམ་བརྒྱ་ནས་ལྔ་བརྒྱ་ཡས་མས་ཤིག་འབྲོག་པ་
བྱ་སྒང་པའི་ལུང་པར་ཐོག་མར་སླེབས་པ་དང་། རྒྱ་མིའི་ལས་ཁུངས་ཤིག་ཀྱང་



52
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བཙུགས། ཡུལ་མི་རྒན་གཞོན་ཚང་མ་རྣམ་རྟོག་ལངས་ཐག་ཆོད་ནས་རྒྱ་གར་
ལ་བྲོས་བྱོལ་ཕྱིན་ན་མ་གཏོགས་ཡོང་གི་མ་རེད་ཅེས་ཕན་ཚུན་ལབ་གླེང་བྱུང་བ་
རེད། ཕྱི་ལོ་ ༡༩༥༩ ལོར་ྋརྒྱལ་བ་ཡིད་བཞིན་ནོར་བུ་བཙན་བྱོལ་ལ་ཕེབས་
རྗེས་མི་མང་རྣམས་སྡོད་བཟོད་བྲལ་ཏེ་སྐྱིད་པོ་མེད་པར་གྱུར། ད་ཆ་ང་ཚོ་ཡུལ་
འདིར་བསྡད་ན་ཡང་ག་རེ་བྱེད་དགོས་རེད། མ་འོངས་པར་བོད་དེ་རྒྱ་མིས་དབང་
སྒྱུར་བྱས་རྗེས་ང་ཚོར་སྡུག་པོ་གཏོང་གི་རེད་ཅེས་ཕྱི་ལོ་ ༡༩༥༩ ལོའི་ཟླ་བ་
བདུན་པའི་དགོང་མོ་ཞིག་ལ་འབྲོག་པ་བྱ་སྒང་པའི་ཡུལ་ནས་ཐེམ་པ་སུམ་ཅུ་སོ་
བདུན་བྲོས་བྱོལ་དུ་ཡོང་། འབྲོག་བྱ་སྒང་པ་དང་རྒྱ་གར་ས་མཚམས་ཐག་ཉེ་པོ་
རེད། ལྷོ་ལ་ཆུང་ཟེར་བའི་ལུང་པར་སླེབས་དུས་མཚོ་ལྷ་མོ་ཟེར་བ་དེ་ནི་རྒྱ་གར་
དང་བོད་གཉིས་ཀྱི་ས་མཚམས་རེད། ང་ཚོས་སོ་སོའི་སྒོ་ཟོག་གཡག་ལུག་ལ་འབྲུ་
དང་། མར། ཤ་སོགས་ཁལ་གང་ཐེག་བཀལ་ནས་མཚོ་ལྷ་མོར་ཐོན་ཡོང་།
མཚོ་ལྷ་མོར་སླེབས་ནས་དེར་ལོ་གཅིག་ལྷག་ཙམ་སྡོད་རིང་ས་ཕྱོགས་གང་ས་
ནས་བྲོས་བྱོལ་ཡོང་མཁན་མང་པོ་འཛོམས། འབྲས་ལྗོངས་རྒྱལ་པོའི་བཀའ་ཕེབས་
པ་ལྟར། དེ་ནས་ང་ཚོས་ལ་ཕར་བཅད་ཚུར་བཅད་བྱས་ཏེ་བསྡད་ན་མ་གཏོགས་ཁ་
ཤས་ཚུར་ཡོང་། ཁ་ཤས་ཕར་ལོག་དེ་འདྲ་བྱས་ན་རྒྱ་མི་དང་རྒྱ་གར་ཡང་འཁྲུག་ས་
རེད་ཅེས་ལ་ཕར་བཅད་ཚུར་བཅད་བཟོས་པ་རེད། བོད་ལ་ལོག་མཁན་དེ་ཚོ་བོད་
ལ་ལོག རྒྱ་གར་ལ་ཡོང་མཁན་དེ་དག་རྒྱ་གར་ལ་ཡོང་ནས་ལ་ཆེན་བརྒྱུད་ནས་
འགྲོ་དགོས། སྐྱབས་བཅོལ་ལ་ཡོང་མཁན་རྣམས་རྣ་ཐོས་ལ་དང་། འབྲོང་འཁྱག་
ལ། ལ་ཆུང་སོགས་བརྒལ་ཏེ་བཙོན་ཐང་ཟམ་པར་འགྲོ་དགོས་ཀྱི་ཡོད། ང་ཚོ་ཐེམ་
པ་སུམ་ཅུ་སོ་གྲངས་ཀྱི་ཁྲོད་ནས་ཐེམ་པ་བཅོ་ལྔ་ལྷག་ཙམ་མ་གཏོགས་ཐེམ་པ་བྱིངས་
རྣམས་ཀྱིས་ལམ་སང་རྒྱ་གར་ཚ་བའི་ལུང་པར་འགྲོ་རྒྱུའི་ཐག་བཅད། ཚ་བའི་ལུང་



རྒྱ་དམག་སླེབས་རྗེས་མི་དང་རི་སྐྱེས་སྲོག་ཆགས་ ཀྱི་ཚེ་སྲོག་ཤོར་བ། 53
པར་གོམས་འདྲིས་མེད་སྟབས་ན་བ་དང་ཤི་བའི་རྐྱེན་ཆག་ཡོང་སྲིད་ནའང་ཐབས་
གཞན་མེད་ཚུལ་བཤད། འོན་ཀྱང་ཕྱོགས་གཞན་དེ་ནས་རྒྱ་མིས། ཁྱེད་རང་ཚོས་
གྲོ་མོའི་ལ་བརྒྱབ་སྟེ་ཕྱིན་ན་ཆོ་ཡོད་མ་རེད། ཚུར་ལོག་ཤོག ལམ་ནོར་ལྡོག་ཤེས་
བྱས་ན་སྲིད་ཇུས་གུ་ཡངས་ཡོད་ཅེས་ཁ་སྙན་པོ་བཤད་ནས་སློབ་གསོ་བརྒྱབ་པར་
བརྟེན་ང་ཚོ་ཐེམ་པ་སུམ་ཅུ་སོ་གྲངས་ཁྲོད་ནས་མང་ཆེ་བ་རང་ཡུལ་བྱ་སྒང་པར་
ཕྱིར་ལོག་བྱས། ང་ཚོ་ལ་ཀླུངས་མང་པོ་བརྒལ་ནས་ཡོང་དགོས་སྟབས་ཕྱུགས་ཟོག་
རྣམས་དེད་ཐབས་བྲལ་ཞིང་། རང་ཡུལ་ནི་དགྲ་ལག་ཏུ་ཤོར་ཚར་བ་རེད། རང་
ཡུལ་ནས་དེད་ཡོང་བའི་གཡག་དང་ལུག་རྣམས་དགྲ་ལག་ཏུ་མ་ཤོར་བའི་ཆེད་
རྩ་མེད་གཏོང་དགོས་ཞེས་གསོད་འདོད་མེད་བཞིན་དུ་མང་པོ་བསད། ཐེམ་པ་ཁ་
ཤས་ལ་སྒོ་ཟོག་བརྒྱ་ཕྲག་མང་པོ་ཡོད་ཙང་ཐམས་ཅད་རྩ་མེད་གཏོང་ཐབས་བྱས་
ནའང་རྫོགས་རྒྱུ་མེད་པ་ལྟ་བུ་རེད། འོན་ཀྱང་ནམ་ཞིག་བོད་ལ་བདེ་སྐྱིད་ཀྱི་ཉི་
མ་ཤར་ཚེ་ད་ལྟའི་ང་ཚོའི་བྱེད་སྟངས་ལ་འགྱོད་པ་སྐྱེ་ངེས། ལྷོ་པ་ལ་ཆེན་ལ་ཆུང་
དེ་སྔར་ཕ་ཚ་བུ་རྒྱུད་ནས་ང་ཚོ་དང་གནས་གནས་མགྲོན་ཡིན་དུས་ཁོང་ཚོ་ལྷོ་པའི་
ལྷོ་གཉེར་ལ་འབྲེལ་བ་བྱས། སྒང་པའི་བརྒྱ་དཔོན་དང་རྒྱལ་རྩེའི་འབྲོག་པའི་བརྒྱ་
དཔོན་སོགས་ཚོགས་འདུ་ཚོགས་ཏེ་ལྷོ་པར་ལུག་དྲུག་བརྒྱ་ཙམ་འགྲོ་གྲོན་ལ་སྤྲད་དེ་
འབྲས་ལྗོངས་རྒྱལ་པོར་སྙན་ཞུ་ཕུལ་ནས་ང་ཚོ་ལྷོ་པའི་མི་སེར་ཡིན་ཁུལ་གྱིས་ལག་
འཁྱེར་ཞུས་པ་རེད། ཕྱི་ལོ་ ༡༩༥༨ ལོར་འབྲས་ལྗོངས་རྒྱལ་པོས་ང་ཚོར་ལག་ཁྱེར་
གནང་། ཕྱི་ལོ་ ༡༩༦༠ བར་ང་ཚོས་ལ་ཆུང་ལ་བསྡད། ཕྱུགས་ཟོག་རྩ་མེད་གཏོང་
མཚམས་བཞག ང་ཚོར་འབྲས་ལྗོངས་ཀྱི་ལག་འཁྱེར་ཡོད་དུས་རྒྱ་མིས་ཐད་ཀར་
ང་ཚོ་དང་ཕྱུགས་ཟོག་རྣམས་བསད་རྡུང་འཕྲོག་གསུམ་བྱེད་ཐབས་བྲལ་བ་རེད། དེ་
ལྟར་ང་ཚོས་ལྟོ་ཚང་ཁག་གཉིས་བཟོས་ཏེ་ཕྱི་ལོ་ ༡༩༦༡ ལོར་རང་ཡུལ་དུ་ཕྱིར་



54 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ལོག་གིས་ཕྱི་ལོ་ ༡༩༦༣ བར་ལོ་གསུམ་རིང་རྒྱ་མིའི་བཙན་འོག་ཏུ་བསྡད། དེ་
ནས་རྒྱ་མི་ཕོན་ཆེ་རུ་འགྲོ་བཞིན་ཡོད་སྟབས་མ་འོངས་པར་གནས་སྟངས་ཇི་འདྲ་
ཞིག་ཏུ་འགྱུར་མིན་ཆ་མ་འཚལ་ཞིང་། རེ་ཞིག་བོད་རང་བཙན་འཐོབ་རྒྱུ་མིན་པ་
ཚོད་དཔག་བྱེད་ཐུབ་ཀྱི་ཡོད་ཙང་ཐ་མར་ང་ཚོས་ར་ལུག་རྩ་མེད་གཏོང་རྒྱུར་ལུས་
པ་རྣམས་རྩ་མེད་བཏང་ནས་ཡང་བསྐྱར་རྒྱ་གར་ལ་བྲོས་བྱོལ་དུ་ཡོང་པ་རེད།
ང་ཚོ་འབྲོག་པ་བྱ་སྒང་པར་ཆོས་ལུགས་རྙིང་མའི་བཙུན་དགོན་ཞིག་ཡོད་པ་
དེའི་བཙུན་མ་ཚང་མ་སྐྱ་སར་ཕབ་ནས་དགོན་པའི་ནང་ལ་རྒྱ་མིའི་དམག་སྒར་ཆེན་
པོ་གཅིག་བརྒྱབ་འདུག ཤར་ལ་ཕྱིན་ན་མཚོ་ལྷ་མོ་དང་ཐག་ཉེ་པོ་རེད། དེ་ལ་ཡང་
དམག་སྒར་ཆེན་པོ་ཞིག་བརྒྱབ་ཏེ་དམག་མི་སྟོང་ཕྲག་ལྷག་ཙམ་ཡོད་རེད། དེ་ནས་
འགྲོ་དུས་ས་ཆ་དེ་དག་རྒྱ་མིས་ཡོངས་སུ་ཁེངས་བསྡད་འདུག སྔོན་བསྐལ་པ་སྔ་དར་
གྱི་དུས་ལ་ང་ཚོའི་ལུང་པའི་དབྱར་ར་དང་དགུན་རར་རྐྱང་དང་། རྣ་བ། གཉན་
པ། དགོ་བ། རི་བོང་སོགས་ལ་ཚེ་སྲོག་གི་འཇིགས་པ་མེད་པར་ཁྱུ་དང་ཁྱུ་བྱས་ཏེ་
བག་ཡངས་ངང་གནས། འོན་ཀྱང་དགོན་པའི་ནང་དམག་སྒར་བཙུགས་ནས་རྒྱ་
མི་སྟོང་ཕྲག་མང་པོ་སླེབས་སྟབས་ཁོང་ཚོས་ཁྱི་ར་བརྒྱབ་སྟེ་དམར་རྔམ་ཆེན་པོས་རི་
དྭགས་ཕལ་ཆེ་བ་རྩ་མེད་བཟོས། ཅུང་ཙམ་ལྷག་པ་དེ་དག་རྒྱ་གར་གྱི་ས་མཚམས་ལ་
ཚུར་བྲོས་ཡོང་སྟེ་དེའི་རྩྭ་ཆུར་ལོངས་སུ་སྤྱོད་འདོད་ཀྱང་རང་ཡུལ་ལྟར་རྩྭ་ཆུ་འབེལ་
པོ་ག་ལ་ཡོད། རི་དྭགས་སུམ་བརྒྱ་ལྷག་ཙམ་ཞིག་ས་མཚམས་སུ་ལོ་གཉིས་ཙམ་དེ་
མུར་གནས་པ་དང་། ཚུར་རྒྱ་གར་ས་ཐོག་ཏུ་འཛུལ་ཡོང་ཚེ་གད་རིང་རྒྱ་གར་གྱི་
དམག་སྒར་སྟོབས་ཆེན་དེའི་དམག་མིས་གསོད་ཅིང་། ཕར་བོད་ནང་ཕྱིན་ཚེ་རྒྱ་
དམར་གྱི་དམག་མིས་གསོད་ཀྱི་ཡོད། ཐ་མར་རི་དྭགས་དེ་རྣམས་ཕྱོགས་གཉིས་ཀྱི་
དམག་མིས་རིམ་གྱིས་བསད་གཏུབ་བྱས་ཏེ་མཐོང་རྒྱུ་མེད་པ་ལྟ་བུར་གྱུར།



སྡུག་སྦྱོང་མནར་གཅོད། 55
རི་སྐྱེས་ཀྱི་སྲོག་ཆགས་རིགས་ལ་མཚོན་ན། ཤ་ཟན་སྲོག་ཆགས་སྤྱང་ཀི་
དང་། གཡི། སྲེ་མོང་། ཝ་མོ། སྟག གཟིག་སོགས་དང་། རྩྭ་ཟན་སྲོག་ཆགས་
གནའ་བ་དང་། དགོ་བ། གཉན། གླ་བ། རི་བོང་སོགས་ཁྱུ་བྱས་ནས་ཡོད་པ་
རེད། ཁྱུ་ཚོགས་ཆེ་ཤོས་གྲངས་ལྔ་བཅུ་ཡས་མས་དང་། ཉུང་ཤོས་ལ་ཡང་བཅོ་ལྔ་
ཡས་མས་བྱས་པ་གྲངས་ཀྱིས་མི་ཟིན་པ་ལྟ་བུ་ཡོད། ཁུལ་འདིར་འབྲོང་དང་ཤ་བ་
སོགས་མེད། བྱ་རིགས་ལ་མཚོན་ན། བྱ་སྒང་པ་བཀྲ་ཤིས། ཕུག་རོན། ཕོ་རོག བྱ་
རྒྱལ་རྒོད་པོ། སྐྱུང་ཀ བྱིའུ་འཇོལ་མོ། ཏིང་ཏིང་། ཁྲུང་ཁྲུང་སྐེ་རིང་། ངང་པ། སྐྱ་
ཀ་ཁྲ་མོ། ཡུལ་བྱ་ཞེས་པ་སོགས་བྱ་རིགས་མིང་དང་། སྤུ་མདོག ཆེ་ཆུང་མི་འདྲ་
བ་སྣ་ཚོགས་མཐོང་རྒྱུ་ཡོད།
སྡུག་སྦྱོང་མནར་གཅོད།
ང་ཚོ་སྒང་པ་བདེ་སྐྱིད་ཁྱིམ་ཚང་ལ་ཕ་མེས་ཀྱི་མི་ཐོག་ཕུད་པའི་བུ་སྤུན་གསུམ་
ཡོད། སྤུན་རྒན་པའི་མིང་ལ་བདེ་སྐྱིད་བཀྲ་ཤིས་དང་། འབྲིང་བའི་མིང་ལ་བདེ་
སྐྱིད་དབང་རྒྱལ། ཆུང་ཤོས་ངའི་མིང་ལ་བདེ་སྐྱིད་ཕུན་ཚོགས་ཟེར་གྱི་ཡོད། ང་
ཚོ་བྱ་སྒང་པའི་ལུང་པར་རྒྱ་དམར་ཐོག་མར་སླེབས་ནས་བཟུང་ཞི་བའི་བཅིངས་
འགྲོལ་བཏང་བ་ཡིན་ཟེར་བ་དང་། དམངས་གཙོའི་བཅོས་བསྒྱུར་བཏང་བ་ཡིན་
ཟེར་བ་སོགས་མིང་འདོགས་སྣ་ཚོགས་ཀྱི་འོག་མངའ་བདག་དང་མངའ་ཚབ་ཅེས་
ནག་ཉེས་ཀྱི་ཞྭ་མོ་གཡོགས་ཏེ་མི་དྲག་པ་དང་། ཁོང་ཚོར་འབྲེལ་བ་ཡོད་པ་རྣམས་
འཇུ་བཟུང་བྱེད་རྒྱུར་བོད་མི་སྤྲང་འཁྱམས་རྣམས་ལས་བྱེད་དུ་བསྐོས་ཏེ་ཤང་ཀྲང་
དང་ཨུ་ཡོན་ཟེར་བའི་མིང་བཏགས། ལྐོག་ཏུ་རྒྱ་མི་ཁོ་རང་ཚོས་རྒྱུག་ཁྱི་ཚོར་ངན་
ཇུས་བཏོན་ཏེ་དམིགས་བསལ་གྱི་ཚོགས་འདུ་བསྐོངས། གཞན་གྱི་མཐོང་ཚུལ་དུ་



56
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ལས་ངན་དེ་དག་བྱེད་མཁན་རྒྱ་མི་མ་ཡིན་པར་བོད་མི་ཡིན་པ་ལྟ་བུ་བཟོས་ཏེ་བོད་
མི་ནང་ཁུལ་འཇུ་བཟུང་གིས་སྡུག་སྦྱོང་གཏོང་དུ་བཅུག་པ་སོགས་བོད་མིའི་དབར་
དམ་ལར་གནོད་གཞིའི་ལས་ངན་སྣ་ཚོགས་སྤེལ་བ་རེད། ཕྱི་ལོ་ ༡༩༥༨ ཙམ་ནས་
ཡུལ་མི་དྲག་པ་རྣམས་འཇུ་བཟུང་བྱས་ཚར་བ་རེད།
གམ་པ་རྫོང་གི་རྫོང་དཔོན་གྱི་མིང་ལ་ལྷོ་པ་ཕ་བདག་གམ་ཕ་བདག་གི་སྐུ་ངོ༌
ནོར་བུ་ལགས་ཟེར། ཁོང་སྔོན་མ་བཀྲ་ཤིས་ལྷུན་པོའི་ཞབས་སྡོད་པ་ཡིན་ཞིང་། དེ་
ནས་ཚུར་གམ་པ་རྫོང་གི་རྫོང་དཔོན་དུ་བསྐོ་གཞག་གནས་སྤོས་བཏང་བ་ཞིག་
རེད། སྔོན་དུས་བཀྲ་ཤིས་ལྷུན་པོ་ནས་རྩེ་དྲུང་གཅིག་དང་ཤོད་དྲུང་གཅིག་རྫོང་
དཔོན་དུ་གཏོང་སྲོལ་ཡོད། སྐབས་དེའི་རྩེ་དྲུང་གྲྭ་པ་ཞིག་ཡོད་པའི་མཚན་ལ་སྐུ་
ངོ་ལྷུན་གྲུབ་ཟེར། གམ་པ་རྫོང་གི་སྐུ་ངོ་སྨོན་སྐྱིད་(གླིང་པ་འཇམ་དབྱངས་རྒྱལ་
མཚན་)ཀྱིས་རྒྱ་མི་གམ་པ་ཕྱོགས་སུ་མི་ཡོང་བའི་ཐབས་ཤེས་བྱས་འབྲས་སུ་ཁོང་
བསད་སྟབས་སྐུ་ངོ་ལྷོ་པ་ཕ་བདག་གིས་གཡང་ལ་མཆོངས་ཏེ་བྲོས་པ་རེད། དེའི་
སྐབས་ལ་ང་ཚོའི་ལུང་པ་ནས་ངའི་སྤུན་བར་པ་བདེ་སྐྱིད་དབང་རྒྱལ་དང་། ལྷུན་
རབ་ཨ་ཁུ་བསོད་ནམས། སྤྱི་མཆོད་ཀྱི་ཨ་ལགས་རྣམ་རྒྱལ། སྒང་པ་འབྱོར་ཁང་
ཨ་ཁུ་ཟླ་བ་སོགས་འཛིན་བཟུང་བྱས། བརྒྱ་དཔོན་ངོ་མ་དབང་རྒྱལ་གྲོངས་ཚར་
བ་སོང་ཙང་འཐབ་འཛིང་བྱེད་ཐབས་བྲལ། ཨ་ཁུ་ཟླ་བ་སོགས་བཙོན་འཇུག་
བྱས་རྗེས་རྒྱ་མིའི་འཐབ་འཛིང་གཏོང་ཡུལ་ལྟེ་བར་གྱུར་པ་རེད། འཛིན་བཟུང་
བྱས་པའི་བོད་མི་དེ་དག་ལས་ཇོ་ཁང་ཨ་ཁུ་ཟླ་བས་གཙོས་པའི་དགོན་པའི་དབུ་
མཛད་སོགས་ཡུལ་མི་དྲག་གྲས་རྣམས་གྲོང་གསར་ཟེར་བའི་ལུང་པའི་ནང་བཙོན་
འཇུག་བྱས། ཁོང་ཚོར་ཁ་ཟས་ཉུང་ངུ་རེ་མ་གཏོགས་མི་སྤྲོད་པ་མ་ཟད། བཙོན་
སྒོར་སྒོ་ལྕགས་བརྒྱབ། བཙོན་སྲུང་དམག་མིས་མེ་མདའ་ཁུར་ཞིང་། རྟག་ཏུ་སྐོར་



སྡུག་སྦྱོང་མནར་གཅོད། 57
གཡེང་བྱེད། གཅིན་པ་གཏོང་སྐབས་ཁྱུག་ཙམ་ཞིག་གུ་ཡངས་ཡོད་པ་མ་གཏོགས་
དེ་མིན་དམ་བསྒྲགས་ཁོ་ནའི་འོག་སྡོད་དགོས་ཀྱི་ཡོད། དེ་ལྟར་ཁོང་ཚོ་མང་པོ་
ཞིག་འཐབ་འཛིང་འོག་བསད་པ་རེད། འོན་ཀྱང་ཇོ་ཁང་ཨ་ཁུ་ཟླ་བས་གཙོས་
པའི་མི་རེ་གཉིས་ཤིག་ཆབ་གསང་གཏོང་དུས་ཆབ་ཁང་ནང་མར་མཆོངས་ནས་
བྲོས་པ་དང་། སྤྱི་མཆོད་ཨ་ལགས་རྣམ་རྒྱལ་ཡང་དེ་འདྲ་བྱས་ཏེ་ཐར་བ་རེད། མི་
ཚང་ཆེན་པོའི་རྒྱུད་པ་ཡིན་མཁན་ལོང་གྲོང་སྤྲེལ་རབ་(སྤེལ་རབ་)ཟེར་བ་ཁོང་གི་
ཁྱིམ་ལ་རྒྱ་མིའི་ལས་ཁུངས་བཙུགས་པ་དང་། དེར་སྲུང་མ་ཁང་ཞིག་ཡོད་པ་དེའི་
ནང་ཁོ་རང་ལོགས་སུ་ལྕགས་ཐག་ལ་བཏགས་ཏེ་རྒྱ་མིས་སྐོར་གཡེང་བྱས་རྐྱེན་
ཐར་ས་དང་བྲོས་ས་ཡོད་བཟོ་མི་འདུག ཡིན་ན་ཡང་ཁོ་རང་ལས་དང་སྐལ་བས་
ཁང་སྟེང་ནས་བྱ་ཞིག་གིས་ས་བྱུས་རྐྱེན་སྐབས་ཤིག་ནས་ལྕམ་གྱི་ཐོག་ནས་ཡར་
ཐོན་ཐབས་བྱས་དོན་བྲོས་ཐར་ཐུབ་པ་བྱུང་སྟེ་མཚོ་ལྷ་མོར་སླེབས་པ་རེད། ཐ་མ་
དེར་སོ་སོའི་ལས་དབང་གིས་མཚོ་ལྷ་མོ་ནས་རང་ཡུལ་དུ་ཕྱིར་ལོག་བྱས་སྟབས་
རྒྱ་མིའི་འཐབ་འཛིང་འོག་ཚེ་སྲོག་ཤོར་ཡོད་འདུག ངའི་སྤུན་འབྲིང་བ་དབང་
རྒྱལ་རྒྱ་མིས་བཙོན་འཇུག་གིས་སྐོར་གཡེང་འོག་ཐར་ས་མེད་པ་རེད། ཁོང་སྔ་
ཕྱི་མ་གཏོགས་འཐབ་འཛིང་འོག་གསོད་རྒྱུར་ངེས་སྟབས་བསམ་བློ་བཏང་སྟེ་རྒྱ་
མིའི་ཨུ་ཡོན་ཡིན་མཁན་ནང་ཆུང་སྟོབས་རྒྱས་ཟེར་བ་དང་གསང་བའི་ཐོག་ནས་
འབྲེལ་བ་བྱས། ནང་ཆུང་སྟོབས་རྒྱས་ཀྱི་ཁྱིམ་ཚང་ནི་སྔོན་མ་ནས་དབུལ་ཞིང་
ཕོངས་པ་ཞིག་ཡིན་ཞིང་། ང་ཚོའི་ནང་གི་འོག་ཤོད་མི་ཚང་ཐེབས་ཆག་ཅིག་ལ་
གནས་ཚང་གཡར་ནས་བསྡད་ཡོད་རེད། ཁོ་ལ་རྒྱ་མིའི་ཨུ་ཡོན་གྱི་མིང་ཡོད་པར་
བརྟེན་གསང་འབྲེལ་བྱས་དོན། ངའི་གཅེན་པོ་དབང་རྒྱལ་གྱིས། ང་རང་སྔ་ཕྱི་མ་
གཏོགས་འཐབ་འཛིང་འོག་ལ་གསོད་དགོས་ཟེར་གྱི་ཡོད་པ་རེད། ང་བསད་ནས་



58 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཤ་ཟ་ཉན་མེད་ལ། ཁྲག་འཐུང་ཉན་ཡང་མེད། ངའི་ནང་གི་འོག་ཐོག་དེར་ང་
ཚོའི་འབྲུ་སྐལ་ཤོང་ཚོད་དེ་བཞག་ཡོད། དེ་ནས་ཤ་མར་སོགས་གང་འདོད་ཁུར་
རྒྱུ་ཡོད་ལ། ང་ཚོའི་བང་མཛོད་ནས་འབྲུ་ཁུར་རྒྱུ་ཡོད། རྒྱ་མིའི་ཨུ་ཡོན་དང་རྒྱ་
མིས་མི་ཤེས་པའི་ཆེད་ཁྱོད་རང་གིས་གཙོས་པའི་སྤུན་མཆེད་རྣམས་ཀྱིས་གསང་
བའི་ཐོག་ནས་མཚན་གུང་ལ་འོར་འདྲེན་བྱས་ཏེ་བེད་སྤྱོད་བྱོས། ད་ཆ་ངའི་ཁྱིམ་
ཚང་གི་རྒྱུ་དངོས་པོ་དེ་དག་རྒྱ་མིའི་ལག་པར་ཤོར་ཉེན་ཡོད། ཁྱོད་རང་གིས་ང་མ་
བསད་པར་ཚེ་ཐར་ལ་གཏོང་རོགས། ང་རྒྱ་མིའི་ལག་པ་ནས་ཐར་ཐབས་ཤིག་གྱིས་
དང་ཞེས་ནང་ཆུང་སྟོབས་རྒྱས་ལ་རེ་སྐུལ་ཞུ་དུས། ཁོས། ཨ་ཁུ་དབང་རྒྱལ་ཁྱེད་
རང་ཚེ་ཐར་ལ་བཏང་ན་ང་ལ་དཀའ་ངལ་འཕྲད་ངེས། རྒྱ་མིས་ང་ཨུ་ཡོན་ལ་བསྐོས་
ཚར་བ་རེད། ཁྱེད་རང་གིས་ཐབས་ཇུས་བཟང་བ་ཞིག་བཏོན་ན་མ་གཏོགས་ང་ལ་
ཐབས་ཤེས་མི་འདུག་ཅེས་བཤད། གཅེན་པོ་དབང་རྒྱལ་གྱིས། ཁྱོད་རང་དར་རྒྱས་
ཆུས་ལ་ཕྱིན་ཏེ་ང་ཚོའི་ཆུས་ཀྲང་སྤེན་པ་ཚེ་རིང་ལགས་ལ་ལོང་གྲོང་ཤང་གི་དབང་
རྒྱལ་བསད་ཆོག་ཆོག་བྱས་ནས་ཡོད་ཅེས་བརྡ་ལན་སྐྱོལ་ཤོག ཁོང་གིས་སང་ཉིན་
དར་རྒྱས་ཆུས་ལ་ཚོགས་འདུ་ཡོད་ཅེས་བཀའ་ཕེབས་སོང་ན་ཚོགས་འདུ་ཚུགས་
ཁར་ཁྱོད་རང་གིས་ང་ཚོ་ཛ་དྲག་གིས་ཚོགས་འདུར་འཛོམས་དགོས་ཞེས་འགྲོ་
ཁར་ང་འཇུག་སའི་བཙོན་ཁང་གི་སྒོ་ལྕགས་གཏོར་ནས་ཁྱེད་རང་ཚོགས་འདུར་
འགྲོ་དགོས། ང་རང་ས་རུབ་ལ་ཁད་དེར་བྲོས་འགྲོ་རྒྱུ་ཡིན། ཁྱེད་རང་ཚོགས་འདུ་
ནས་ཡར་སླེབས་རྗེས་སྐད་བརྒྱབ་སྟེ། བདེ་སྐྱིད་དབང་རྒྱལ་གྱིས་བཙོན་ཁང་གི་སྒོ་
ལྕགས་གཏོར་ནས་བྲོས་ཚར་འདུག་ཅེས་གཞན་གྱིས་ཤེས་པ་བྱེད་དགོས་ཞེས་ནང་
ཆུང་སྟོབས་རྒྱས་ཁོ་རང་ལ་ཉེན་ཁ་མེད་པ་དང་། རང་ཉིད་བྲོས་ཐབས་ཀྱི་ཇུས་ཤིག་
བཏོན་འདུག དེ་ལྟར་ནང་ཆུང་སྟོབས་རྒྱས་ཀྱིས་ཐབས་ཇུས་སྟོན་པ་གཞིར་བཟུང་



སྡུག་སྦྱོང་མནར་གཅོད། 59
ལག་ལེན་བསྟར། དེ་དུས་ཟླ་བ་བདུན་པ་ཡིན་སྟབས་ཞིང་ཁ་ཚང་མ་ལོ་ཏོག་གིས་
ཁེངས་པའི་སྒང་ཡིན། སྤུན་འབྲིང་བ་དབང་རྒྱལ་གྱིས་ཇུས་འགོད་བྱས་པ་བཞིན་
བཙོན་ཁང་ལས་ཐར་མི་ཐག་གཞན་གྱིས་མི་མཐོང་བའི་ཆེད་ཞིང་གསེབ་ལ་འཛུལ་
ཏེ་བྲོས། དེ་ནས་ལ་ལུང་མང་པོ་བརྒལ་ནས་མཚོ་ལྷ་མོར་སླེབས། སྐབས་དེ་དུས་ང་
ཚོའི་ཨ་མ་ལགས་དང་། སྤུན་རྒན་པ། ང་ཚོ་གསུམ་ནི་འབྲོག་སར་བསྡད་ཡོད། ད་
ཆ་གནས་སྟངས་ཡག་པོ་མེད་སྟབས་ང་ཚོས་ཀྱང་གཡག་ལུག་རྣམས་དེད་ནས་མཚོ་
ལྷ་མོར་ཐོན། ང་ཚོ་ས་རུབ་ཙམ་ལ་ཐོན་པ་ཡིན་པས་སང་ཉི་མ་ཤར་ཙམ་ལ་མཚོ་
ལྷ་མོར་སླེབས་སོང་། དེ་ལྟར་བྱས་ནས་ང་ཚོ་ནང་མི་རྣམས་མཚོ་ལྷ་མོར་བདེ་བར་
འཛོམས་ཐུབ་པ་བྱུང་བ་རེད།
ང་ཚོ་སྤུན་གསུམ་རྒྱ་མིས་འཛིན་ཐབས་བྱེད་དགོས་དོན་ནི། ཕྱི་ལོ་ ༡༩༥༨
ནང་ཇོ་ཁང་རིན་པོ་ཆེ་ཕེབས་སྐྱེལ་ཞུ་མཁན་དང་ཇུས་བཏོན་མཁན་གཙོ་བོ་ང་
ཚོའི་སྤུན་འབྲིང་བ་དབང་རྒྱལ་རེད། ང་ཚོའི་དགའ་ཉེ་དང་། མཆོད་ཡོན་སྦྱིན་
བདག སྐུ་སྲུང་རྣམས་འཛོམས་ནས་མཚན་ནག་དགུང་ལ་ཤ་དང་། མར། རྩོམ་
པ་སོགས་བཟའ་བཅའི་རིགས་དང་། དེ་བཞིན་རིན་པོ་ཆེའི་སྐུ་ཆས་སོགས་ཁལ་་
གཡག་བཞི་བཅུ་ཞེ་གཉིས་ལ་བཀལ་ནས་རིན་པོ་ཆེ་ལྷན་རྒྱས་ས་མཚམས་བར་
གདན་འདྲེན་ཞུས་པ་རེད། རྒྱ་མིས་ཇོ་ཁང་རིན་པོ་ཆེ་གདན་འདྲེན་ཞུ་མཁན་
གཏེ་པོ་བདེ་སྐྱིད་དབང་རྒྱལ་རེད་ཟེར་ང་ཚོའི་ཐོག་ཏུ་ནག་ཉེས་འགེལ་གྱི་ཡོད། ང་
ཚོ་སྤུན་གསུམ་ལ་འཇོན་ཐང་དང་ཡོན་ཏན་གང་ཡང་མེད་པ་མ་གཏོགས་ང་ཚོའི་
མེས་པོ་སྒང་པ་བདེ་སྐྱིད་ཀྱི་བརྒྱ་དཔོན་དགྲ་འདུལ་དང་། སྒང་པ་བདེ་སྐྱིད་ཀྱི་བརྒྱ་
དཔོན་གུ་རུ། སྒང་པ་བདེ་སྐྱིད་ཀྱི་བརྒྱ་དཔོན་དོན་གྲུབ་ཞུ་བ་ང་ཚོའི་མི་ཐོག་གོང་
མ་རྣམས་ཀྱི་ཕ་ཚ་བུ་རྒྱུད་ནས་སྒང་པ་ལུང་པའི་བརྒྱ་དཔོན་བྱས་སྟབས་ང་ཚོའི་



60 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཁྱིམ་ཚང་ལ་རྒྱ་མིས་སྡང་པོ་ཞེ་དྲག་བྱེད་ཀྱི་རེད། རྒྱ་དམར་གྱིས་མངའ་བདག་
དང་མངའ་ཚབ་ཀྱི་རྒྱུད་པར་འབྲེལ་བ་ཡོད་མཁན་ཚོ་རྩ་མེད་བཟོ་དགོས་ཞེས་
རྒྱུན་དུ་སྐད་ཆ་དེ་རང་བཤད་པ་དང་། དངོས་སུ་ལག་ལེན་ཡང་བསྟར། དཀོན་
མཆོག་གསུམ་གྱི་ཐུགས་རྗེ་བཀའ་དྲིན་ཉག་གཅིག་ལས་ང་ཚོ་ཕ་སྤུན་ནང་མི་
ཚང་མའི་ཁྲོད་ནས་ངའི་གཅེན་མོ་དེ་ཉིད་བོད་དུ་ལུས་པ་མ་གཏོགས། དེ་བྱིངས་
རྒྱ་གར་ནང་སྐྱབས་བཅོལ་དུ་བྲོས་བྱོལ་ཡོང་ཐུབ་པ་རེད། སྐབས་དེ་དུས་གཅེན་མོ་
ཁོང་སྒང་པ་ལྷུན་རབ་ཟེར་བའི་མི་ཚང་ཆེན་པོ་ཞིག་གི་མནའ་མ་སོང་ཡོད་སྟབས་
ང་ཚོ་དང་ལྷན་དུ་རྒྱ་གར་ནང་སླེབས་ཐུབ་མེད།
སྐྱབས་བཅོལ་དུ་ལམ་བཟོར་ཞུགས་པ།
ཕྱི་ལོ་ ༡༩༦༣ ལོར་ང་ཚོ་ས་མཚམས་སུ་བྲོས་བྱོལ་སླེབས་པའི་ཁྲོད་ནས་བོད་ལ་
ལོག་འགྲོ་མཁན་དང་རྒྱ་གར་ལ་སྐྱབས་བཅོལ་འགྲོ་མཁན་གཉིས་ཕྱོགས་སོ་སོའི་
ས་མཚམས་ཕྱེ་ནས་བསྡད་ན་མ་གཏོགས་འགྲིག་གི་མ་རེད་ཅེས་དང་། རྒྱ་གར་
དང་རྒྱ་ནག་གཉིས་འཁྲུག་ཉེན་ཡོད་ཅེས་དཔོན་འབྲས་ལྗོངས་རྒྱལ་པོས་བཀའ་
བཏང་སྟབས་ང་ཚོས་ལ་ཕར་བཅད་ཚུར་བཅད་བྱས་ཏེ་བསྡད་པ་རེད། ང་ཚོས་
སོ་སོའི་གཡག་ལུག་རྣམས་དགྲ་ལག་ཏུ་མི་ཤོར་བའི་ཆེད་རྩ་མེད་གཏོང་ཐབས་
བྱས། འོན་ཀྱང་སྒོ་ཟོག་མང་ཐག་ཆོད་ནས་རྩ་མེད་ལ་གཏོང་ཐུབ་མེད། དེར་
བརྟེན་ཕྱི་ལོ་ ༡༩༦༤ ལོར་རྒྱལ་རྩེ་དང་བྱ་སྒང་པའི་འབྲོག་པའི་ཁྲོད་ནས་གཡག་
རྫི་དང་ལུག་རྫི་ཡིན་མཁན་ཚོ་ཕྱུགས་ཟོག་ལྷག་མ་རྣམས་དེད་ནས་བོད་ལ་ལོག་
དགོས་ཐུག་སྟབས་ནང་མི་ཁ་བྲལ་དུ་སོང་། ནང་མི་ཕན་ཚུན་ལམ་བཀག་སྟེ་
འགྲོ་མ་བཅུག་པར་ལ་ཕར་བཅད་ཚུར་བཅད་བྱས་པའི་དཀའ་ངལ་དེ་ལྟར་འཕྲད་



སྐྱབས་བཅོལ་དུ་ལམ་བཟོར་ཞུགས་པ། 61
པ་རེད། ང་ཚོ་སྐྱབས་བཅོལ་ལ་ཡོང་མཁན་ཚོར་རྒྱ་གར་གཞུང་གིས་རོགས་རམ་
བྱེད་རྒྱུ་འགོ་ཚུགས་རྗེས་ལམ་བཟོར་བཏང་བྱུང་། འབྲས་ལྗོངས་ཀྱི་ལུང་པ་ནི་
རོང་ས་ཞིག་སྟེ། བྲག་དང་གཡང་རྐྱང་རྐྱང་ཡིན་པ་དང་། ས་ཆ་ཐང་བདེ་བོ་དེ་
འདྲ་གང་ཡང་ཡོད་མ་རེད། ང་ཚོ་བོད་མི་སྐྱབས་བཅོལ་བ་ཚོས་བྲག་རི་དེ་དག་
ཁ་གཤགས་ནས་ལམ་བཟོ་ལོ་མང་རྒྱུགས། དེ་ལྟར་དཀའ་ངལ་དུ་མ་ཁྱད་བསད་
ཀྱིས་མཐར་སྣུམ་འཁོར་འགྲོ་སའི་ལམ་ཁ་ཆུང་ཆུང་ཞིག་བཟོ་ཐུབ་པ་རེད། ཕྱི་
ལོ་ ༡༩༦༨ ལོར་ང་ཚོས་རྣ་ཐོས་ལའི་ལ་མགོར་གུར་བརྒྱབ་ནས་བསྡད། ལ་དེའི་
ཕར་ཕྱོགས་གྲོ་མོའི་རོང་ཡིན་ཞིང་། ས་ཆ་དེ་ནི་ང་ཚོ་བོད་ཀྱི་ས་ཁོངས་རེད། རྣ་
ཐོས་ལ་ཡི་ཚུར་ཕྱོགས་དེ་རྒྱ་གར་འབྲས་ལྗོངས་ཀྱི་ས་རེད། ཕྱི་ལོ་ (༡༩༦༢) རྒྱ་
གར་དང་རྒྱ་ནག་གཉིས་དབར་དམག་འཁྲུག་ཆེན་པོ་ལངས་ཏེ་ཕྱོགས་གཉིས་ཀྱི་
དམག་མི་སྟོང་ཕྲག་ཁ་ཤས་བསད་རྨས་བྱུང་ཡོད། དེ་རྗེས་གཞི་ནས་རྣ་ཐོས་ལ་
བར་འཁོར་ལམ་བཟོ་འགོ་ཚུགས་པ་དང་། ང་ཚོ་བོད་མི་སྐྱབས་བཅོལ་བ་རྣམས་
ཀྱིས་ལམ་བཟོའི་ལས་གྲྭ་དེའི་ནང་དཀའ་ངལ་ཧ་ཅང་ཆེན་པོ་རྒྱུན་རིང་པོར་མྱོང་
བ་རེད། དེ་ནས་བོད་མི་ལམ་བཟོ་བ་རྣམས་གཞིས་ཆགས་ལ་འགྲོ་རྒྱུའི་གཞུང་གི་
འཆར་བྱུས་དགོངས་དོན་ལྟར། ཕལ་ཆེར་ཕྱི་ལོ་ ༡༩༦༨ ལོའི་ལོ་མཇུག་ཙམ་ལ་
ང་ཚོ་འབྲས་ལྗོངས་སུ་ལམ་བཟོ་རྒྱུག་མཁན་རྣམས་མཉམ་དུ་རྒྱ་གར་གྱི་ལྷོ་ཕྱོགས་
ཀན་ཊ་ཀ་མངའ་སྡེའི་མཡེ་སོར་རྫོང་སྦེལ་ཀོབ་ས་གནས་སུ་གནས་སྤོས་ཀྱིས་དེར་
གཏན་སྡོད་བྱས་ཏེ་གནས་གཞི་ཆགས་པ་རེད།
གམ་པ་ལ་ཡི་ཟེ་ནས། །ཀི་མ་ཤུ་ཞིག་བརྒྱབ་པས།།
གྲ་མ་ལུང་གི་ཨ་མ། །སྦྱད་པ་ལྷབ་ཙམ་ལྷབ་ཙམ།།



62 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བོད་དུ་ཕྱིར་ལོག་སྐབས་ཀྱི་མཐོང་ཐོས།
ཕྱི་ལོ་ ༡༩༥༩ ལོར་འབྲོག་བྱ་སྒང་ནས་ང་ཚོ་མི་མང་པོ་ཞིག་རྒྱ་གར་ལ་ཚུར་
ཡོང་ནས་ལོ་གཅིག་ཧྲིལ་པོ་རྒྱ་གར་ལ་བསྡད་པ་ཡིན། ཕྱི་ལོ་ ༡༩༦༡ ལོར་
བོད་དུ་ཕྱིར་ལོག་སྟེ་གཡག་དང་ལུག་དེ་དག་མ་འོངས་པའི་འབྲོག་པའི་འཚོ་
གནས་ཀྱི་སོན་རྩ་ཡིན་ཞེས་དེ་ལྟར་བསྡད་པ་རེད། དེ་སྐབས་འབྲོག་བྱ་སྒང་
པའི་ལུང་པར་རྒྱ་མིས་བཅོས་བསྒྱུར་གཞི་ཁྱོན་ཆེན་པོ་གཏོང་བཞིན་ཡོད། སྔོན་
མ་མི་ཚང་ཕྱུག་པོ་དང་དྲག་གྲས་ཀྱི་ནང་མི་རྣམས་ལ་མངའ་བདག་གྲལ་རིམ་ཞེས་
མིང་བཏགས་ནས་ས་ཞིང་དང་རྒྱུ་ནོར་ཡོངས་རྫོགས་གཞུང་བཞེས་བཏང་། ཉམ་
ཐག་དབུལ་ཕོངས་དང་བྲན་གཡོག་རྣམས་ཀྱིས་དཀའ་ངལ་མྱངས་པ་རེད་ཅེས་
ཁོང་ཚོར་གཞུང་བཞེས་བཏང་བའི་རྒྱུ་ནོར་རྣམས་བགོ་བཤའ་བརྒྱབ། རྒྱ་དམར་
གྱིས་དེ་ལྟ་བུའི་བྱེད་ཕྱོགས་དེ་ལ་བཅོས་བསྒྱུར་གྱི་མིང་བཏགས། ད་དུང་ཞིང་
བྲན་རྣམས་ལ་ཡར་ལངས་བཅིངས་འགྲོལ་ཐོབ་པ་རེད་ཅེས་མི་ཚང་དྲག་གྲས་
དང་། གོ་གནས་ཡོད་པའི་ཁྱིམ་མི་ཚོར་མི་སྤྱོད་ལས་འདས་པའི་འཐབ་འཛིང་
སྣ་ཚོགས་བཏང་སྟེ་མང་པོ་ཞིག་བསད། ཁ་ཤས་ལུང་པ་གཞན་ལ་རྒྱང་འབུད་
བཏང་ནས་ངལ་རྩོལ་བསྒྱུར་བཀོད་ཞེས་སྡུག་ལས་སྣ་ཚོགས་བསྐུལ། དེ་ལྟར་
བཅོས་བསྒྱུར་ཞེས་པ་བཏང་རྗེས་མི་ཚང་དྲག་གྲས་རྣམས་ཀྱི་ཁང་པའི་ནང་
དུ་ཁོང་ཚོའི་གཡོག་པོ་དང་གཡོག་མོ་རྣམས་བཞག་པ་དང་། སྦྱིན་བདག་ངོ་
མ་རྣམས་ཕག་ཚང་དང་། རྟ་ར། བོང་ར་སོགས་ཀྱི་ནང་སྡོད་དུ་བཅུག ཁོང་
ཚོར་ས་ཞིང་ཨེ་ཀར་གཅིག་ཙམ་རེ་སྤྲད་དེ་སོ་སོས་ངལ་རྩོལ་བྱེད་པ་ལས་མི་
མང་གིས་འབྲེལ་བ་བྱེད་མི་ཆོག་པའི་བཀའ་བཏང་། མདོར་ན་གདུག་རྩུབ་
སྣ་ཚོགས་འོག་སྔོན་མའི་ཕྱུག་བདག་དང་མི་དྲག་ཚོའི་དབང་ཆ་དང་། རྒྱུ་



བོད་དུ་ཕྱིར་ལོག་སྐབས་ཀྱི་མཐོང་ཐོས། 63
ནོར། ལམ་ལུགས་སྲོལ་རྣམས་བཅོས་བསྒྱུར་བཏང་བ་ཡིན་ཞེས་རྩ་བ་ནས་མེད་
པར་བཟོས། སྐབས་དེ་དུས་ང་རང་བོད་དུ་ཡོད། ང་ཚོ་བྱ་སྒང་པའི་བརྒྱ་དཔོན་
འཇུས་ནས་གམ་པ་རྫོང་གི་བཙོན་ཁང་ལ་བཅུག་སྟེ་ཁོང་ལ་འཐབ་འཛིང་གཏོང་
རྐྱང་བྱས་པ་རེད། ང་ཚོའི་ལུང་པའི་སྔགས་པ་ཨ་ལགས་སྤྱི་མཆོད་ཀྱི་ཕ་དགོན་
པ་གོང་མ་རྙིང་མའི་བླ་མ་ཤར་པ་ཞུ་བ་ཁོང་དང་། ང་ཚོ་སྒང་པའི་ཨ་ལགས་སྤྱི་
མཆོད། བརྒྱ་དཔོན་ཀུན་འདུས་ལགས་བཅས་པ་རྒྱང་ཕུད་བཏང་ནས་ཤངས་ཨེ་
མ་སྒང་དུ་ངལ་རྩོལ་ལ་བཏང་བ་རེད། ཨ་ལགས་རྣམ་རྒྱལ་ཞུ་བ་མི་མང་གིས་
འཐབ་འཛིང་བཏང་སྟེ་བསད། དེ་དུས་བརྒྱ་དཔོན་དབང་རྒྱལ་ལ་སང་གནངས་
འཐབ་འཛིང་གཏོང་གི་རེད་ཟེར་བའི་སྐབས་གློ་བུར་དུ་ཁོང་བཙོན་ཁང་ནང་
ཚེ་མ་ཟིན་སྟབས་འཐབ་འཛིང་གཏོང་རྒྱུ་བྱུང་མེད། མདོར་ན་མི་ཚང་དྲག་གྲས་
ཚོར་མངའ་བདག་གི་ཞྭ་མོ་གཡོགས་པ་དང་། ལོག་སྤྱོད་པ་དང་འབྲེལ་ཡོད་རེད་
ཅེས་སྙད་འདོགས་སྣ་ཚོགས་འོག་མནར་གཅོད་ཚད་མེད་བཏང་ཞིང་། ཉམ་ཐག་
དང༌། དབུལ་ཕོངས། དེ་བཞིན་མི་ངན་རྟེན་མེད་སྤྱོད་བྲེང་རྣམས་རྒྱ་མིས་ངན་
སྐུལ་བྱས་ཏེ་བོད་མི་ནང་ཁུལ་དཀྲུག་ཤིང་རྒྱག་ཏུ་བཅུག ནང་ཁུལ་འཐབ་འཛིང་
བཏང་ནས་གསོད་དུ་བཅུག་པ་སོགས་ང་ཚོའི་ལུང་པར་གནས་ཚུལ་ཐབས་རྡུགས་
མང་བོ་བྱུང་བ་རེད། དེ་ནས་ཕྱི་ལོ་ ༡༩༦༤ ལོའི་དཔྱིད་ཀ་ཟིན་མ་ཐག་ཚ་དྲོད་
ཆེ་རུ་ཕྱིན་ནས་རིའི་སྒང་གི་གངས་རྣམས་རིམ་བཞིན་བཞུར་འགོ་ཚུགས་པ་
བསྟུན། ང་ཚོས་ར་ལུག་སོགས་ཕྱུགས་ཟོག་ལྔ་བརྒྱ་ལྷག་ཙམ་ལྷག་ལུས་ཡོད་པ་
དེ་དག་དེད་ནས་རྒྱ་གར་ས་ཐོག་ལ་ཚུར་བྲོས་ནས་མཚོ་ལྷ་མོར་སླེབས། དེ་ནས་
བཟུང་དུས་ད་ལྟ་བར་བོད་ལ་རྩ་བ་ནས་ཕྱིར་ལོག་མ་བྱས་པར་རྒྱ་གར་ནང་གཏན་
སྡོད་བྱས་པ་ཡིན།



64 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
.
.
ཕ་ཡུལ་ཤོར་ཏེ་ས་མཐར་གྱུར་བའི་སྡུག་བསྔལ།
ང་ཚོའི་ལུང་པར་རྒྱ་མི་ཐོག་མར་སླེབས་དུས་ཕྱི་ལོ་ ༡༩༥༦ ཙམ་ཡིན་ཞིང་། དེ་
དུས་རྒྱ་མིས་ཐོག་མར་འཁོར་ལམ་བཟོས་པ་རེད། དེ་སྔོན་རྒྱ་མི་ཞེས་པའི་མིང་རྣ་
བར་གོ་བ་ཙམ་མ་གཏོགས་དངོས་སུ་རང་གི་མིག་གིས་མཐོང་མྱོང་མེད། གམ་པ་
རྫོང་དེ་རྒྱ་གར་དང་ཧ་ཅང་ཐག་ཉེ་པོ་ཡིན་པ་དང་། ས་ཁུལ་ཆགས་བབས་གནས་
སྟངས་ཆ་ནས་རྒྱ་མི་ལས་སླ་པོར་ཡོང་ཐུབ་ཀྱི་མ་རེད། རྒྱ་མིས་ཐོག་མར་མདོ་སྟོད་
སྨད་བརྒྱུད་ནས་ལྷ་སར་སླེབས། རྗེས་སུ་རིམ་གྱིས་དབུས་གཙང་ཁུལ་དུ་འཛུལ་ཏེ་
ང་ཚོའི་ལུང་པར་སླེབས་པ་རེད།
ང་རང་རྒྱ་གར་དུ་སྐྱབས་བཅོལ་ལ་ཡོང་དུས་ལོ་ཉི་ཤུ་རྩ་གཉིས་ཡིན། ད་ཆ་
རང་ལོ་བདུན་ཅུ་དོན་ལྔར་སླེབས་ཡོད། མི་ལོ་ལྔ་བཅུ་ལྷག་རིང་མི་ཡུལ་ས་མཐར་
འཚོ་བ་བསྐྱལ་བ་ཡིན་ལ། དཀའ་ངལ་རབ་དང་རིམ་པ་ཞིག་འཕྲད་བཞིན་དུ་ན་
གཞོན་ནས་རྒས་མཐར་གཏུགས་སོང་། ལྷག་པར་དུ་རང་ཉིད་ཀྱིས་གུས་བཀུར་དང་
དགའ་ཞེན་བྱེད་སའི་གཅེན་པོ་གཉིས་དང་། ཁོང་གཉིས་ཀྱི་བཟའ་ཟླ་གཉིས། དེ་
བཞིན་ང་རང་གི་བཟའ་ཟླ་རྣམས་ས་མཐའ་འདི་ནས་རིམ་པར་འདས་གྲོངས་སུ་
གྱུར། དེ་ནི་རྒྱ་ཆེ་ས་ནས་བསམ་བློ་བཏང་ཚེ་ཕྱོགས་མང་པོར་འབྲེལ་བ་ཡོད་ངེས་
ཡིན་མོད་། ཐད་ཀར་སེམས་ངོར་ཤར་བ་དེ་རྒྱ་དམག་གིས་བོད་དུ་བཙན་འཛུལ་
བྱས་རྐྱེན་ང་ཚོ་གཞན་གྱི་ལུང་པ་འདི་ནས་འཇིག་རྟེན་ཕྱི་མར་འགྲོ་དགོས་བྱུང་
བ་རེད་བསམ་བསྡད་ཡོད།
ང་ཚོ་ཐོག་མར་རྒྱ་གར་ལྷོ་ཕྱོགས་ཀརྣ་ཊ་ཀ་མངའ་སྡེའི་མཡེ་སོར་གཞིས་
ཆབ།ས་ལ་སླེབས་རྗེས་སྦེལ་ཀོབ་གཞིས་གྲོང་ལྔ་པ་བདེ་སྐྱིད་སླར་གསོའི་ནང་སོ་ནམ་
ཞིང་ལས་བྱས་ནས་སྡོད་མུར། ངའི་ཇོ་ལགས་རྒན་པ་བདེ་སྐྱིད་བཀྲ་ཤིས་དགུང་ལོ་



ཕ་ཡུལ་ཤོར་ཏེ་ས་མཐར་གྱུར་བའི་སྡུག་བསྔལ། ལོ་རྒྱུས་གསུང་མི་ངོ་སྤྲོད། 65
བདུན་ཅུ་དོན་གསུམ་ཐོག་སྐུ་ཚེ་མ་ཟིན་པར་འཇིག་རྟེན་ཕྱི་མའི་ལམ་དུ་གཤེགས་
པ་དང་། ཕྱི་ལོ་ ༡༩༨༥ ལོར་ངའི་ཇོ་ལགས་འབྲིང་བ་བདེ་སྐྱིད་དབང་རྒྱལ་དགུང་
ལོ་དྲུག་ཅུ་རེ་གཅིག་ཐོག་སྐུ་ཚེའི་འཕེན་པ་རྫོགས་པ་བཅས་གུས་སྒང་པ་བདེ་སྐྱིད་
ཕུན་ཚོགས་ཀྱི་མི་ཚེའི་ལོ་རྒྱུས་མདོར་བསྡུས་ཙམ་ཞུས་པ་འདི་ལྟར་ལགས་སོ། །
ལོ་རྒྱུས་གསུང་མི་ངོ་སྤྲོད།
སྒང་པ་བདེ་སྐྱིད་ཕུན་ཚོགས་ལགས་ནི། ཡབ་ལྷ་རྒྱལ་དང་ཡུམ་མཆོག་སྐྱིད་
གཉིས་ཀྱི་རིགས་མྱུག་ཏུ་ཕྱི་ལོ་ ༡༩༣༨ ལོར་གཙང་གམ་པ་ལྷུན་གྲུབ་རྫོང་ཁོངས་
ཀྱི་འབྲོག་སྡེ་བྱ་སྒང་པར་སྐུ་འཁྲུངས། ཆུང་བྱིས་པའི་དུས་ནས་འབྲོག་ལས་ཀྱི་བྱ་
བར་བཞུགས། ཁོང་དགུང་ལོ་ཉི་ཤུར་སོན་པ་ཕྱི་ལོ་ ༡༩༥༧ ལོར་གམ་པ་ཁུལ་དུ་
རྒྱ་དམག་ཐོག་མར་སླེབས་ཏེ་བོད་ཡུལ་སྤྱི་མཚུངས་ལྟར་བཙན་འཛུལ་དྲག་གནོན་
གྱིས་སྡོད་བཟོད་མི་བདེ་བའི་དཀའ་ངལ་ངེས་ཅན་ཞིག་ཐོག་བབས་བྱུང་ཡོད་ནའང་
རེ་ཞིག་སྡུག་བསྲན་བྱས། འོན་ཀྱང་ཁོང་གི་སྤུན་ཉེ་དང་ཡུལ་མི་མང་པོ་ཞིག་རྒྱ་
དམར་གྱིས་བཙོན་འཇུག་དང་། འཐབ་རྩོད། ཁྲིམས་ཆད་སོགས་རང་སྣང་གང་
དྲན་བྱས་རྐྱེན་འུ་ཐུག་ཐབས་ཟད་ཀྱི་གནས་ལ་གྱུར་ཏེ། ཕྱི་ལོ་ ༡༩༥༩ ལོར་གམ་
པའི་ལྷོ་ངོས་ལ་ཆེན་ལ་ཆུང་སོགས་ལ་ལུང་མང་པོ་བརྒལ་ཏེ་རྒྱ་གར་ས་ཐོག་ཏུ་
བཙན་བྱོལ་ལ་ཕེབས། དེ་རྗེས་འབྲས་ལྗོངས་སུ་ལམ་བཟོའི་ལས་ཀར་ཞུགས། ཕྱི་
ལོ་ ༡༩༧༠ ལོར་རྒྱ་གར་ལྷོ་ཕྱོགས་སྦེལ་ཀོབ་བོད་མིའི་གཞིས་ཆགས་སུ་ཕེབས་
པ་དང་། དེ་ནས་བཙན་བྱོལ་བོད་མི་སྤྱི་མཚུངས་ལྟར་༧གོང་ས་མཆོག་དང་རང་
གཞུང་གི་གཟིགས་སྐྱོང་འོག་སོ་ནམ་ཞིང་ལས་སོགས་ཀྱི་འཚོ་བར་རོལ་ནས་
བཞུགས་ཤིང་། ནང་མི་བུ་ཕྲུག་རྣམས་བདག་སྐྱོང་གནང་། མ་ཟད་ཁོང་གིས་ལོ་



66
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
མང་རིང་གཞིས་གསར་བདེ་སྐྱིད་སླར་གསོའི་གཞིས་གྲོང་ལྔ་པའི་བརྒྱ་དཔོན་
ཡང་གནང་མྱོང་ཡོད། དེང་སྐབས་དགུང་ལོ་བདུན་ཅུ་དོན་དྲུག་ལ་ཕེབས་ཀྱང་
ལུས་ཁམས་བདེ་ཐང་ངང་ཚེ་ལྷག་དོན་ལྡན་ཆེད་རྣམ་དཀར་དགེ་སྦྱོར་གྱི་ལས་ལ་
བརྩོན་པའི་སྐབས་སོ།།
ཆིབས་ཆེན་ཟག་པ་ཁེར་སྐྱེས།།
གམ་པ་ལ་མོ་བརྒྱབ་སོང་།།
ང་རང་ཆིབས་ཆེན་ཟག་པའི།།
རྟེའུ་ཕྲུག་ཡིན་ན་བསམ་བྱུང༌།།



སྒང་པ་བདེ་སྐྱིད་ཟླ་བ་རིན་ཆེན་གྱི་ལོ་རྒྱུས།
ཐོག་མར་བརྗོད་པའི་གཏམ།
༈ དང་པོ། དེབ་འདི་ཕྱོགས་སྒྲིག་པར་སྐྲུན་བྱེད་དགོས་དོན་ནི། དམིགས་ཡུལ་
དང་གནད་དོན་ཁ་ཤས་ཤིག་ལ་གཞི་བཅོལ་བ་ལས་རང་ཉིད་ངོ་སྤྲོད་བྱེད་ཆེད་
མིན། ང་རང་མི་སྒེར་པ་ཞིག་སྤྱི་ཚོགས་ནང་ངོ་སྤྲོད་བྱས་ཚེ་ཕན་ཐོགས་ཡོང་གི་
རེད་སྙམ་པའི་རྒྱུ་མཚན་དང་དམིགས་ཡུལ་གང་ཡང་བཟུང་མེད། འོ་ན་དེའི་རྒྱུ་
མཚན་དང་དམིགས་ཡུལ་གཙོ་བོ་གང་ཡིན་ཞེ་ན། འགྲོ་བ་མིའི་རིགས་ཀྱི་བྱུང་
རིམ་ནང་བོད་དུ་ཕ་སྤྲེལ་རྒན་བྱང་ཆུབ་སེམས་དཔའ་དང་མ་བྲག་སྲིན་མོ་གཉིས་
ལས་མཆེད་པའི་མིའི་རིགས་ཀྱི་འགྲོ་བ་དར་བ་ནས་བཟུང་ཕྱི་སྣོད་བོད་ཡུལ་གྱི་
བཀོད་པ་དང་། ནང་བཅུད་བོད་མིའི་སྐྱེ་འཕེལ་འཚོ་བའི་གནས་བབས། དཔལ་
འབྱོར་གྱི་གནས་སྟངས། ཉིན་རེའི་འཚོ་བ་སྐྱེལ་སྟངས། ཡུལ་སྲོལ་དང་གོམས་
གཤིས། སྤྱིར་བཏང་གི་བསམ་བློ་གཏོང་སྟངས་སོགས་གཞི་བཅོལ་ས་མི་འདྲ་བ་
ཞིག་གི་ཐོག་སོ་སོའི་གཞུང་དང་། མི་མང་། ལམ་ལུགས་སྲོལ་ཁྱད་པར་བ་ཡོད་
པ་རྣམས་ཕྱིར་མངོན་ཐུབ་ཐབས་བྱ་རྒྱུ་དང་། གཞན་ཡང་རྒྱ་མིས་བོད་དུ་བཙན་
འཛུལ་དབང་བསྒྱུར་བྱེད་སྐབས་ཀྱི་གནས་སྟངས་དང་། དབང་བསྒྱུར་བྱས་རྗེས་
གནས་སྟངས་གང་འདྲ་ཞིག་ཏུ་གྱུར་ཡོད་མེད། དེ་བཞིན་ཐོག་མར་བཙན་བྱོལ་དུ་
སླེབས་མ་ཐག་པའི་ཕ་མར་སྐྱེས་པའི་ཕྲུ་གུ་ཞིག་གི་འཚར་ལོངས་འཚོ་བའི་མཐུན་
རྐྱེན་དང་། ཤེས་ཡོན་གྱི་གོ་སྐབས། གཙང་སྦྲ་འཕྲོད་བསྟེན་སོགས་གནས་སྟངས་



68 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཧ་ཅང་ཐབས་སྐྱོ་པོ་ཞིག་གི་འོག་འཚར་ལོངས་བྱུང་སྟངས་དང་། ཕྲུ་གུ་ཆུང་ཆུང་
ཞིག་བསམ་བློ་གཏོང་ཐུབ་ཙམ་ནས་འཛམ་བུ་གླིང་ནང་གོམ་པ་སྤོས། མིག་གིས་
མཐོང་། ཨ་མཆོག་གིས་གོ། ལྟོ་བཟས་ནས་བྲོ་བ་མྱོང་བའི་གནས་སྟངས་ཤིག་གི་
འོག་ལ་སླེབས་སྐབས་བསམ་བློར་ཤུགས་རྐྱེན་དང་འགྱུར་བ་ཆེ་ཆུང་གང་འདྲ་
ཞིག་བྱུང་ཡོད་མེད་དང་། དེ་འདྲའི་གནས་སྟངས་འོག་འཚར་ལོངས་བྱུང་བའི་ཕྲུ་
གུ་དེའི་མི་ཚེའི་དཀའ་སྡུག་དང་མི་ཚེའི་ཁ་ཕྱོགས་རྣམས་གསལ་སྟོན་བྱེད་རྒྱུའི་
དམིགས་ཡུལ་དང་རྒྱུ་མཚན་གཞི་རྩར་བྱས་པ་ཞིག་ཡིན།
་ གཉིས་པ། རང་ཡུལ་དགྲ་ལག་ཏུ་ཤོར་བའི་མི་རིགས་ཤིག་གི་དད་མོས་བྱེད་
སའི་ཆོས་དང་། ཐུན་མིན་གྱི་རིག་གཞུང་། ཆབ་སྲིད་འཛིན་སྐྱོང་། དཔལ་འབྱོར་
འཛུགས་སྐྲུན། ཁོར་ཡུག་སྲུང་སྐྱོབ་སོགས་ལ་ཉམས་ཆག་ཆེ་ཆུང་ཇི་ཙམ་ཕྱིན་
དང་འགྲོ་བཞིན་ཡོད་པའི་གནས་སྟངས་དང་། དེ་དག་གི་གལ་ཆེའི་རང་བཞིན་
ལ་བསམ་གཞིག་ངེས་པར་བྱ་དགོས། སོ་སོའི་རྒྱལ་ཁབ་ཀྱི་རང་དབང་འཐབ་
རྩོད་དང་། ཆོས་དང་རིག་གཞུང་སྐད་ཡིག་སོགས་སྲོལ་བཟང་རྒྱུན་འཛིན་དང་
སྲུང་སྐྱོབ་བྱེད་རྒྱུ་ནི་བོད་མི་མགོ་ནག་རྩམ་ཟན་ཡོངས་ཀྱི་ཕྲག་ཐོག་ཏུ་བབས་
པའི་འགན་འཁྲི་ཞིག་ཡིན། དེར་བརྟེན་མི་རིགས་གཞན་ལ་སྨོན་མི་དགོས་པའི་
སོ་སོའི་སྐད་ཡིག་དང་། རིག་གཞུང་། ཆོས་ལུགས། སྲོལ་རྒྱུན་བཟང་པོ་རྣམས་
མི་ཉམས་རྒྱུན་འཛིན་གྱིས་གཅེས་སྤྲས་དང་། འབྱུང་འགྱུར་གྱི་མི་རབས་གསར་
པ་རྣམས་ལ་རྩིས་སྤྲོད་བྱེད་དགོས། འཛམ་གླིང་འདིར་གནས་པའི་ཆེས་ཕུལ་དུ་
བྱུང་བའི་མི་རིགས་ཤིག་རྩ་ཡལ་དུ་སོང་བའམ། མི་རིགས་གཞན་དག་ནང་སིམ་
འཛུལ་རང་ཡུལ་དུ་འགྱུར་མིན་ནི་ད་ལྟའི་མི་རབས་རྣམས་ཀྱི་བློ་སྟོབས་དང་སེམས་
ཤུགས་ལ་རག་ལུས་ཡོད།



ཐོག་མར་བརྗོད་པའི་གཏམ། 69
ང་ཚོས་ནམ་ཡང་མཚམས་འཇོག་མི་སྲིད་པ་ནི་རང་གི་རྒྱལ་ཁབ་ཀྱི་རང་
དབང་དང་ཞི་བདེ་སླར་གསོ་བྱེད་རྒྱུ་དེ་ཡིན། གང་ཡིན་ཟེར་ན་ང་ཚོའི་མི་ཐོག་
སྔོན་མ་དེ་དང་། ད་ལྟའི་མི་ཐོག་འདི་ཕལ་ཆེར་བོད་ནང་རྒྱུ་མི་སླེབས་པ་ནས་
བརྩིས་པ་ཡིན་ན་མི་ཐོག་གསུམ་པ་ཆགས་ཀྱི་ཡོད། མི་ཐོག་དང་པོ་དེས་བོད་ནང་
ལ་རྒྱ་མི་སླེབས་སྐབས་རྒྱ་མི་དང་མཉམ་དུ་ཞི་འགྲིག་ཡོང་བར་རྩོད་ལེན་དང་། རྒྱུ་
མཚན་ཤོད་པ། ཚགས་ཚུད་མིན་ལ་མ་ལྟོས་པར་དམག་འཁྲུག་གདོང་ལེན་གྱི་བྱ་
རིམ་དེ་འདྲའི་འོག་ནས་ཕལ་ཆེར་མི་ཐོག་དེ་རྫོག་ས་ཡོད་པ་རེད་། དེའི་རྗེས་ཀྱི་མི་
ཐོག་གཉིས་པ་དེས་རྒྱ་དམར་གྱི་དྲག་གནོན་འོག་དང་བཙན་བྱོལ་ནང་གཞི་ནས་མི་
ཚེ་གསར་པ་ཞིག་མགོ་བཙུགས་ནས་འཚར་ལོངས་བྱུང་བ་ཡིན་ཞིང་། མི་ཐོག་དེ་
ཡང་གང་ལ་གང་འཚམ་ཞིག་རྫོགས་འགྲོ་ཡི་ཡོད་རེད། ཁོང་ཚོར་སྐྱེས་པའི་ཕྲུ་གུ་
རྣམས་ནི་མི་ཐོག་གསུམ་པ་སྟེ། ད་ལྟ་ང་ཚོའི་གྲས་རྣམས་ཆབ་གས་བསྡད་ཡོད། ང་
ཚོ་ལ་སྐྱེས་པའི་ཕྲུ་གུ་རྣམས་མི་ཐོག་བཞི་པ་ཆགས་ཡོད་པ་ཁོང་ཚོ་ནི་ད་ལྟ་འཚར་
ལོངས་བྱེད་བཞིན་པའི་ཕྲུ་གུ་རྣམས་རེད། །
ང་ཚོ་མི་ཐོག་གསུམ་པ་དེ་གོང་དུ་བཤད་པའི་མི་ཐོག་གཉིས་པ་དང་གསུམ་
པ་བཞི་པའི་བར་གྱི་ཟམ་པའམ་འབྲེལ་མཐུད་ལྟ་བུ་ཞིག་ཆགས་ཡོད། སྔོན་མ་
ཕ་ཡུལ་ནས་ཐོན་ཡོང་བའི་མི་ཐོག་གཉིས་པ་དེ་ཚོས་བོད་ཀྱི་ཆོས་དང་། རིག་
གཞུང་། རང་བཞིན་གྱིས་གོམས་འདྲིས་སུ་འཇགས་པར་བྱེད་པའི་བོད་ཀྱི་ཐུན་
མིན་ཡ་རབས་བཟང་སྤྱོད་ལྡན་པའི་དགོངས་པ་བཞེས་ལུགས། མགོ་བདེ་དྲན་
འཕྲུལ་མི་བྱེད་པར་དྲང་པོར་དྲང་བཞག་དང་བློ་བརྟན་འགྱུར་མེད་བྱས་ཏེ་མི་ལ་
ཡིད་ཆེས་འཕེར་བའི་དྲང་བདེན་གཤིས་བཟང་། དེ་བཞིན་ཚོང་པོ་མེད་པ་ཡིན་
ནའང་རྩ་ཆེའི་རྟེན་གསུམ་འདྲ་ཚུན་ཆད་ཀྱང་ཁོང་ཚོས་བསྣམས་ཏེ་བཟང་པོའི་བྱ་



70
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྤྱོད་དེ་རིགས་དངོས་སུ་ལག་ལེན་ལ་བཀལ་ནས་འཛམ་གླིང་ཐོག་བོད་ཀྱི་གནད་
དོན་མཛུབ་སྟོན་དང་འགྲེལ་བཤད་བརྒྱབ་སྟེ་བདེན་པ་བདེན་ཐུབ་ཀྱི་ཁུངས་སྐྱེལ་
བྱ་ཅི་ཐུབ་ཀྱི་ལས་འགན་བསྒྲུབས་ཡོད། མ་འོངས་པར་དེ་འདྲའི་འགན་ཁུར་ང་
ཚོར་ཡོད་དུས་ང་ཚོའི་མི་ཐོག་འདིས་དེ་རིགས་ལ་སྲུང་སྐྱོབ་དང་། མི་ཉམས་
གོང་འཕེལ་གཏོང་དགོས་པ་མ་ཟད་དངོས་སུ་ཕར་ཕྱོགས་ལ་སོ་སོའི་མི་ཐོག་
གཉིས་པའམ་མི་ཐོག་རྗེས་མ་དེ་ཚོར་སྔར་གྱི་བསྐལ་པ་བཟང་པོའི་ལུགས་སྲོལ་
དང་། མིའི་གཤིས་ཀ རང་ཆས་སུ་ཡོད་པའི་བཟང་སྤྱོད་ཀྱི་རྣམ་གཞག་བསླབ་
བྱ་སློབ་སྟོན་དེ་རིགས་མ་བརླག་པར་བྱ་རྒྱུ་གལ་ཆེན་པོ་རེད།
གང་ཡིན་ཟེར་ན། ཤ་དང་རུས་པའམ་འབྱུང་བས་གྲུབ་པའི་གང་ཟག་གཅིག་
གི་གཟུགས་པོ་དེའི་ནང་ལ་ཡོད་པའི་གཟུངས་གཙོ་བོ་དེ་ནང་གི་བསམ་བློ་ཆགས་
ཡོད། བསམ་བློ་དེའི་ནང་ང་རང་ཚོའི་ཆོས་དང་། རིག་གཞུང་། ཡ་རབས་
བཟང་སྤྱོད། གོམས་སྲོལ་བཟང་པོ་རྣམས་མ་བརླག་པར་རྒྱུན་འཛིན་ཁྱབ་སྤེལ་
བྱེད་རྒྱུ་གལ་ཆེན་པོ་རེད། དཔེར་ན། རླངས་འཁོར་ཞིག་ལ་ཆ་བཞག་ན། སྤུས་
ཀ་དང་། རིན་ཐང་ཆེ་ཆུང་། དེའི་ནང་ལོགས་ཀྱི་འཕྲུལ་ཆས་དེ་ཚོ་ཡག་པོ་ག་
ཚོད་ཡོད་མིན་དང་། དེའི་ནང་ལོགས་ལ་འགྲོ་སོང་ཆེན་པོ་ཇི་ཙམ་བཏང་ཡོད་
མེད། དེའི་ནུས་པ་ཆེ་ཆུང་གང་འདྲ་ཞིག་ཡོད་མེད། དེ་བཟོ་མཁན་གྱི་བཟོ་གྲྭའི་
མིང་ཆེ་ཆུང་དང་ཚན་རིག་པ་གནས་ཚད་མཐོ་པོ་ཇི་ཙམ་གྱིས་བསྒྲུབས་ཡོད་མེད་
དང་ཆ་རྐྱེན་ཇི་ཙམ་ཚང་ཡོད་པ་སོགས་ཀྱི་རྒྱུ་མཚན་གཞི་ལ་བཞག་སྟེ་རིན་ཐང་
རྒྱག་གི་ཡོད་རེད། དེ་ཡིན་དུས་ང་ཚོས་མི་ལ་རིན་ཐང་རྒྱག་ཕྱོགས་དེ་མིའི་བསམ་
བློའི་གནས་ཚད་དང་། མིའི་སྤྱོད་པའི་འཁྱེར་སོ་དེ་ཆགས་བསྡད་ཡོད། བོད་པ་
ཚོར་ནང་བསམ་བློའི་གནས་ཚད་དེ་ཧ་ཅང་གི་མཐོ་པོ་ཡོད་རེད། འཛམ་བུ་གླིང་



གཞིས་རྩེ་ཁུལ་གྱི་གནས་ཡིག་ལས་གམ་པ་རྫོང་བཤད་པ། 71
ཕྱོགས་ཡོངས་ནས་དེའི་རིན་ཐང་ཐད་ང་ཚོར་ངོས་འཛིན་དང་མཐོང་ཆེན་པོ་ཞིག་
ཐོབ་བསྡད་ཡོད་པའི་སྐབས་འདིར་གོ་སྐབས་མི་བརླག་པའི་ཐབས་ཤེས་བརྟན་
སྲུང་བྱེད་དགོས་པ་རེད་བསམ་གྱི་འདུག དེ་འདྲའི་དམིགས་ཡུལ་ལམ་རྒྱུ་རྐྱེན་
མང་པོ་ཞིག་གི་འོག་ནས་ངས་དེབ་འདི་པར་འདེབས་བྱེད་དགོས་པ་དང་། དེབ་
འདིའི་བརྗོད་བྱ་ཡང་གོང་དུ་བཤད་པ་བཞིན་སྔོན་གྱི་དུས་སུ་ང་ཚོའི་གནས་བབས་
གང་འདྲ་ཞིག་ཡོད་པ། བར་དུ་རྐྱེན་དབང་ཛ་དྲག་གང་འཕྲད། དེ་མུར་མི་ཞིག་
གཞན་ཡུལ་དུ་གྱུར་བའི་རིང་འགྱུར་བ་ཇི་ཙམ་ཕྱིན་པ་སོགས་རང་གི་མི་ཚེའི་མྱོང་
བ་རྣམས་བརྗོད་བྱ་གཙོ་བོར་བྱས་པ་ཞིག་ཡིན། །
གཞིས་རྩེ་ཁུལ་གྱི་གནས་ཡིག་ལས་གམ་པ་རྫོང་བཤད་པ།
གམ་པ་ཞེས་པ་ནི་སྔར་མིང་རང་གནས་སུ་བཞག་པ་ཞིག་ཡིན་པ་དང་། རྫོང་
དེའི་མིང་གཞན་ལ་གམ་པ་ལྷུན་གྲུབ་སྟག་རྩེ་རྫོང་ཡང་ཟེར། རྫོང་དེའི་ཤར་ངོས་
སུ་གཞི་བདག་གངས་ཅན་རྒྱ་བོ་ཟེར་བའི་གངས་རི་དང་། ནུབ་ཏུ་ཇོ་མོ་གངས་
རི་ཞེས་པ་གཉིས་ཀྱི་མདུན་ནམ་གམ་དུ་ཆགས་པས་གམ་པ་ཞེས་པའི་མིང་དེ་
ལྟར་བྱུང་། གཞན་ཡང་ཡུལ་དེའི་ས་བཀྲ་དུག་སྤྲུལ་ཕོ་མོ་མགོ་སྤྲོད་ལྟར་ཡོད་
པའི་ས་བཀྲ་ངན་པ་བཟློག་ཕྱིར་ཐོག་མར་ཁྲ་ཚང་དགོན་ཞེས་པའི་བཙུན་དགོན་
ཞིག་ཀྱང་ཡོད་པའི་ལོ་རྒྱུས་ཡོད། སྔར་རྒྱལ་རྩེ་རྫོང་གི་མངའ་ཁོངས་ཡིན་པ་དང་
ཆོས་རྒྱལ་རབ་བརྟན་ཀུན་བཟང་འཕགས་ཀྱི་དབྱར་དུས་ཀྱི་བཞུགས་གནས་ཡིན་
ཞེས་ཟེར། སྔར་རྫོང་ཁུལ་དེ་འབྲོག་ས་ཁོ་ན་ཡིན་ནའང་རྒྱ་མིས་བཅིངས་འགྲོལ་
ཟེར་བ་བཏང་རྗེས་ས་ཞིང་གསར་སྦོལ་གྱིས་ད་ལྟ་ས་མ་འབྲོག་གི་རྫོང་ཁུལ་ཞིག་
ཡིན། རྫོང་དེའི་སྤྱིའི་རྒྱ་ཁྱོན་ནི་སྤྱི་ལེ་ངོས་སྙོམས་གྲུ་བཞི་མ་ ༤༡༩༨ དང་། ས་



72
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཞིང་ཁྱོན་མུའུ་ ༢༡༣༣༨ རྩྭ་ཐང་མུའུ་ཁྲི་ ༥༥༥ རྫོང་ཁོངས་ལ་ཐད་གཏོགས་
ཤང་ ༤ དང་། གྲོང་བརྡལ་ ༡ གྲོང་ཚོ་ཨུ་ཡོན་ལྷན་ཁང་ཟེར་བ་ ༣༠ ཐེམ་
དུད་ ༢༠༧༦ དང༌། མི་འབོར་ ༩༥༦༨ ཆ་སྙོམས་རྒྱ་མཚོའི་ངོས་ལས་སྤྱི་
ཁྲེ་ ༤༧༠༠ ཙམ་ལ་སླེབས་པ་བཅས་ཀྱི་རྫོང་ཞིག་ཡིན་པ་རེད།
ཡུལ་དེར་འཁྲུངས་པའི་གྲགས་ཅན་མི་སྣ་ནི། རྗེ་ཤེས་རབ་སེངྒེ་གཙང་
སྟོད་ཀྱི་ས་ཆ་སྲད་ཀྱི་གུར་མོ་ཞེས་པར་ཡབ་དམ་པ་དམར་པོ་དང་། ཡུམ་ཆོས་
སྐུ་བཀྲ་ཤིས་གཉིས་ཀྱི་སྲས་སུ་རབ་བྱུང་ ༦ པ་ཆུ་བྱ་ཕྱི་ལོ་ ༡༣༣༣ ལོར་
འཁྲུངས། ྋརྒྱལ་བ་དགེ་འདུན་གྲུབ་པ་ནི་སྲིད་ཀྱི་ལུང་ལག་གུར་མོ་རུ་བ་ཞེས་
པའི་འབྲོག་སྡེ་ཞིག་ཏུ་ཡབ་མགོན་པོ་རྡོ་རྗེ་དང་། ཡུམ་ཇོ་མོ་ནམ་མཁའ་གཉིས་ཀྱི་
སྲས་སུ་རབ་བྱུང་ ༧ པ་ཆུ་ལུག་ཕྱི་ལོ་ ༡༣༩༡ ལོར་སྐུ་བལྟམས་པ་བཅས་ཡིན།
(གངས་ཅན་བོད་ཀྱི་གནས་བཤད་ལམ་ཡིག་གསར་མ་ལས་གཞིས་རྩེ་ཁུལ་གྱི་གནས་ཡིག་
ཅེས་པ་ཆོས་འཕེལ་གྱིས་བརྩམས་ཤིང་ཕྱི་ལོ་ ༢༠༡༠ ལོར་མི་རིགས་དཔེ་བསྐྲུན་པར་མའི་ནང་
གོང་གསལ་ལྟར་གམ་པ་རྫོང་སྤྱིའི་གནས་སྟངས་སྐོར་འགྲེལ་བཤད་བྱས་ཡོད།)
མཁས་དབང་དུང་དཀར་བློ་བཟང་འཕྲིན་ལས་ཀྱི་ཚིག་མཛོད་དུ། གམ་པ་
ལྷུན་གྲུབ་རྫོང་དེ་ནི་རྒྱལ་རྩེའི་ནང་ཆེན་འཕགས་པ་དཔལ་བཟང་དགུང་ལོ་སུམ་
ཅུ་སོ་བཞི་ཕེབས་པ་རབ་བྱུང་ ༦ པ་ལྕགས་ཡོས་ ༡༢༥༡ ལོར་བཞེངས་པ་རབ་
བརྟན་ཀུན་བཟང་གི་རྣམ་ཐར་ནང་གསལ་ཚུལ་བཀོད་འདུག
རང་གི་མི་ཚེའི་མྱོང་ཚོར་བརྗོད་པ།
ང་ཚོའི་མི་ཚང་གི་མིང་ལ་སྒང་པ་བདེ་སྐྱིད་ཟེར་གྱི་འདུག མི་ཚང་ཚང་མར་གྲོང་
མིང་ག་རེ་བྱས་ནས་ཡོད་པ་རེད་ཅེས་ཕ་མར་སྐད་ཆ་འདྲི་དུས། ཁྲལ་པ་ཚང་མར་



རང་གི་མི་ཚེའི་མྱོང་ཚོར་བརྗོད་པ། 73
གྲོང་མིང་རེ་ཡོད་པ་དང་། དུད་ཆུང་བ་ཞེས་གཞན་ཁག་གཅིག་ཡོད་པ་དེར་གྲོང་
མིང་མི་འདུག ཁོང་ཚོར་གྲོང་མིང་མེད་པའི་རྒྱུ་མཚན་ནི་དུད་ཆུང་མང་ཆེ་བ་ཞིག་
ལུང་པ་གཞན་ནས་འཁྱམ་འཁྱམ་ཡོང་སྟེ་ག་ལེ་ག་ལེར་ང་ཚོའི་ལུང་པའི་གཡས་
གཡོན་ལ་གཞིས་ཆགས་ནས་བསྡད་པ་དང་། རིམ་བཞིན་མི་ཚང་ཆུང་ཆུང་ཞིག་
ཆགས། སོ་སོར་བཟའ་ཚང་དང་། ཕྲུ་གུ་སྐྱེས། རྒྱུ་མཚན་དེ་འདྲའི་དབང་གིས་
ཁོང་ཚོར་དུད་ཆུང་བ་ཞེས་བརྗོད་པ་མ་གཏོགས། དམིགས་བསལ་གཞུང་སྒེར་ཆོས་
གསུམ་གྱི་ཁྲལ་བསྡུའི་སྒོ་ཁྲིར་འཁོད་པའི་གྲོང་མིང་དེ་འདྲ་མེད། སོ་ནམ་འདེབས་
ལས་བྱེད་རྒྱུའི་ས་ཞིང་རང་བདག་མེད་ཅིང་། ས་སྐྱེས་རྡོ་སྐྱེས་ཀྱི་མི་ཚང་ཁྲལ་པ་
ཁག་ལ་གནས་གཡར་གོ་འཁྱར་ཏེ་གཞིས་ཆགས་ནས་སྡོད་མཁན་ཚོར་དུད་ཆུང་
བ་ཟེར་གྱི་ཡོད་འདུག
ང་ཚོའི་ལུང་པའི་འཚོ་བ་སྐྱེལ་སྟངས་དེ་ས་མ་འབྲོག་རེད་འདུག ཁྱིམ་
ཚང་གི་ས་ཞིང་འདེབས་ལས་ཆ་ཚང་ཞིང་པ་རང་གིས་བྱེད་པ་དང་། ཡང་ལུང་
པའི་ལམ་སྲོལ་དུ་སྐུ་ནམ་རྒྱལ་པོ་ཞེས་ཟས་གོས་མཐུན་རྐྱེན་གྱིས་མ་འཕོངས་
པར་ལུང་པ་རང་ལ་ས་ཞིང་ཙམ་མ་ཟད་གཡག་ལུག་སོགས་སྒོ་ཕྱུགས་མང་པོ་
ཡོད་སྟབས་ཕལ་ཆེ་བ་འབྲོག་སར་སྡོད་ཀྱི་འདུག དེ་ཡང་མི་ཚང་སོ་སོའི་ནང་
ནས་བུ་དང་བུ་མོ་གཟུགས་པོ་གོ་ཐང་ཡོད་པ་རྣམས་འབྲོག་སར་ནོར་ལུག་འཚོས་
ནས་སྡོད་ཅིང་། རྩྭ་ཁ་དང་ཆུ་རིས་ཡག་ས་གང་ཡིན་དུ་སྐྱས་སྤོས་ནས་འཚོ་
གོས་བསྐྱལ། དུས་ཚོད་ངེས་ཅན་ཞིག་ལ་ཐོན་སྐྱེད་བསགས་པ་རྣམས་ཁུར་
ནས་སོ་སོའི་ནང་མི་ཐུག་འཕྲད་བྱེད་པར་ཡོང་བའི་ལུགས་སྲོལ་འདུག ཞིང་
ལས་བྱེད་ཚུལ་ཡང་དབྱར་དགུན་སྟོན་དཔྱིད་བཞིའི་ནམ་དུས་ལ་གཞིགས་ཏེ་
སོ་ནམ་ཞིང་ལས་བྱེད་པ་དང་། ཞིང་པར་མཚོན་ན་སོ་སོའི་ཁྲལ་ཁུངས་གཞིར་



74 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བཟུང་འབྲུ་རིགས་ཀྱི་ཁྲལ་རྒྱུག་དགོས་པ་དང་། འབྲོག་པ་ཚོས་ཤ་མར་གྱི་ཁྲལ་ ་
རྒྱུག་དགོས་ཀྱི་ཡོད་འདུག གཞུང་སྒེར་ཆོས་གསུམ་ལས་ང་ཚོའི་ཁྲལ་འཇལ་
ས་ཆོས་གཞིས་ཏེ། གཙང་གི་གདན་ས་བཀྲ་ཤིས་ལྷུན་པོའི་བླ་བྲང་རྒྱལ་མཚན་
མཐོན་པོ་ཡིན་ཅིང་། སྔོན་བོད་ལ་བླ་འོག་པ་དང་གཞུང་འོག་པ་ཞེས་ཟེར་སྲོལ་
ཡོད་པ་ལས་གམ་པ་རྫོང་དེ་བཞིན་བཀྲ་ཤིས་ལྷུན་པོའི་བླ་བྲང་གི་མཆོད་གཞིས་
སུ་བོད་གཞུང་ནས་སྦྱོར་འཇགས་གནང་བའི་མི་སེར་ཡིན་དུས་བླ་འོག་པ་ཆགས་
ཀྱི་ཡོད་འདུག
བོད་ལ་རྒྱ་མི་སླེབས་ནས་བཅོས་བསྒྱུར་ཞེས་ཁ་གཡར་ཏེ་བོད་མི་ཚོར་སྡུག་
སྦྱོང་དྲག་གནོན་སྣ་ཚོགས་བཏང་བ་དང་། དེ་འདྲའི་དཀའ་ངལ་འོག་རང་ཡུལ་
དང་ཁ་བྲལ་དགོས་ཐུག་ནས་བཙན་བྱོལ་ལ་ཡོང་བ་སོགས་ཀྱི་ལོ་རྒྱུས་རྣམས་གོང་
དུ་ངའི་པཱ་ལགས་ཀྱིས་གསུངས་ཚར་བ་རེད། འོན་ཀྱང་དེ་སྐོར་ང་རང་གིས་
ཤེས་ཚོད་རྣམས་མདོ་ཙམ་བརྗོད་ན། འབྲོག་པ་བྱ་སྒང་ནས་ལ་ཞིག་བརྒྱབ་ན་
མཚོ་ལྷ་མོ་ཟེར་བ་དེར་སླེབས་པ་དང་། དེ་ནས་ལ་ཆེན་དང་ལ་ཆུང་ཟེར་བའི་
ལ་དེ་བརྒྱབ་ཚེ་རྒྱ་གར་གྱི་ས་མཚམས་ལ་སླེབས་ཀྱི་ཡོད་འདུག ལ་ཆེན་དང་
ལ་ཆུང་དུ་ལྷོ་པ་ཟེར་བ་རྒྱ་གར་དང་བོད་ཀྱི་ས་མཚམས་ལ་རྒྱུན་དུ་སྡོད་མཁན་
མི་ཚང་ཁ་ཤས་ཡོད་པ་དེ་ཚོ་རྒྱ་གར་གྱི་ས་མཚམས་ལ་སྡོད་མཁན་གྱི་མི་ཚང་
རེད། འབྲོག་པ་བྱ་སྒང་ནས་བྲོས་བྱོལ་ཡོང་མཁན་ཚོས་ལྷོ་པ་དང་མཉམ་དུ་
འབྲེལ་བ་བྱས་ཏེ་གནས་ཚང་གཡར་ནས་རེ་ཞིག་དེར་བསྡད་པ་དང་། འབྲོག་
ས་ནས་དེད་ཡོང་བའི་གཡག་ལུག་རྣམས་ལྷོ་པར་བཙོངས་པ་དང་། སོ་སོས་
ཁུར་ཡོང་བའི་རྒྱུ་དངོས་ཕྲན་བུ་ཡོད་པ་རྣམས་ཀྱང་འཚོ་གོས་ཀྱི་ཆེད་འཚོང་
དགོས་ཐུག་ཡོད་འདུག དེ་ལྟར་ཁོང་ཚོས་ལོ་ཤས་རིང་ས་མཚམས་ལ་བསྡད། སྤྱི་



རང་ཉིད་སྐྱེས་ས། 75
ནོར་༧གོང་ས་༧སྐྱབས་མགོན་རིན་པོ་ཆེ་བཙན་བྱོལ་ལ་ཆིབས་བསྒྱུར་གནང་
གྲུབ་ཡོད་དུས། བཙན་བྱོལ་བོད་གཞུང་གི་མི་སྣ་དང་འབྲེལ་བ་གནང་སྐབས་
རྒྱ་གར་གཞུང་གིས་གཞིས་ཆགས་ལ་ལེན་གྱི་ཡོད་རེད་ཅེས་དེ་འདྲའི་བཀའ་
མོལ་བྱུང་བ་དང་། ས་མཚམས་ནས་རྒྱ་གར་གཞུང་གིས་བོད་མི་སྐྱབས་བཅོལ་
བ་ཁག་གཅིག་སྒང་ཏོག་ལ་བླངས་པ་བཞིན་སཱཏ་མེལ་ལེ་ཟེར་བ་དང་། དཱཤ་
མེལ་ལེ་ཟེར་བ་དེ་འདྲའི་ས་ཆ་མང་པོ་ཞིག་ལ་བོད་མི་ཚོས་ལམ་བཟོའི་ལས་ཀ་
བྱས་ནས་བསྡད། དེ་ལྟར་ང་ཚོའི་ཕ་མ་ཚོས་ལམ་བཟོ་རྒྱུགས་ནས་དཀའ་ལས་
བརྒྱབ། འགྱིག་དང་། རས་ལཱ། ཏིར་པལ་གྱི་བཟོ་འདྲ་པོའི་གུར་ཆུང་ཆུང་རེ་
ཕུབ་ནས་ལམ་ཟུར་དུ་ཟ་ས་དང་། འཐུང་ས། འདུག་ས་སོགས་གཅིག་ལྕོགས་
བྱས་ནས་བསྡད། ལམ་བཟོ་རྒྱུག་མཁན་ཚོར་ལྟ་རྟོག་བྱེད་མཁན་དང་། འགོ་བྱེད་
མཁན་ཚང་མ་རྒྱ་གར་གྱི་དམག་མི་ཡིན་འདུག སྐབས་རེ་དམག་མིའི་ཐབ་ཚང་
ལ་ཤིང་སྒྲུག་པར་ཕྱིན་ཏེ་ཤིང་ཁུར་ཚ་གཅིག་བསྐྱལ་ཚེ་ཁོང་ཚོས་དེའི་དོད་རིན་
ལྟ་བུར་བག་ལེབ་སྐམ་པོ་དེ་འདྲ་དང་། དམག་མིའི་འབྲས་ལྷག་སོགས་ཟ་ལྷག་
འཐུང་ལྷག་འདྲ་སྟེར་གྱི་ཡོད་འདུག ང་ཚོའི་ཕ་མ་ཚོ་རང་ཡུལ་དང་ཁ་བྲལ་རྗེས་
དེ་འདྲའི་འཚོ་གོས་ཐབས་སྐྱོ་པོ་བསྐྱལ་ནས་སྡོད་དགོས་བྱུང་བ་བཅས་གང་ལྟར་
ཁ་ཐུག་ལ་ཞུས་ན་སྐབས་དེའི་བཙན་བྱོལ་བའི་གནས་སྟངས་ནི་ཧ་ཅང་ཐབས་སྐྱོ་
པོ་དང་ཡ་ང་དགོས་པ་ཞིག་རེད་འདུག
རང་ཉིད་སྐྱེས་ས།
ཕ་མ་གཉིས་ལམ་བཟོ་རྒྱུག་སྐབས་ལམ་ཟུར་དུ་འགྱིག་ཤོག་གི་གུར་ཆུང་ཆུང་ཕུབ་
པའི་ནང་ཕྲན་རང་སྐྱེས་འདུག ཕ་མ་གཉིས་ལ་ངའི་སྐྱེས་ལོ་སྐྱེས་ཚེས་གསལ་



76 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པོར་གསུང་རྒྱུ་མེད་པ་དང་། ཧ་ལམ་ཕྱི་ལོ་ ༡༩༦༤ ལོའི་དགུན་ཁའི་དུས་ཚོད་
ཅིག་ལ་སྐྱེས་པ་རེད་ཅེས་ཚོད་དཔག་བྱེད་ཅིང་། དེ་ཡང་ཧ་ཛེར་བྷ་བྷོས་ཟེར་གྱི་
འདུག་ཅེས་གསུངས་བྱུང་། ཧ་ཛེར་བྷ་བྷོ་ནི་ལམ་བཟོ་རྒྱུག་མཁན་རྣམས་ལས་
བཅར་ཐོ་རྒྱག་མཁན་གྱི་དྲུང་ཡིག་རེད། དེ་དུས་རྒྱ་གར་གྱི་ལས་བྱེད་དེས་ངའི་
ཕ་མ་གཉིས་སྐད་བཏང་སྟེ་ཁྱེད་རང་གཉིས་ལ་ཕྲུ་གུ་ཞིག་སྐྱེས་ཡོད་རེད་ཟེར་གྱི་
འདུག་པ་དེའི་མིང་ཁྱེར་ཤོག ང་ཚོས་མིང་བྲིས་ཏེ་ཐོ་འགོད་བྱེད་དགོས་རེད་ཅེས་
ལབ་དུས། ཕ་མས་ཕྲུ་གུ་ཁྱེར་ནས་ཐོ་འགོད་བྱེད་སྐབས་ཕྲུ་གུའི་མིང་དགོས་ཀྱི་
ཡོད་ཀྱང་དེ་སྐབས་ང་ལ་མིང་འདོགས་རྒྱུ་རེད་འདུག གང་ལ་ཞེ་ན། བླ་མ་ཞིག་
བསྒུགས་ནས་ཕྲུ་གུའི་མིང་ཞུ་རྩིས་བྱས་འདུག འོན་ཀྱང་ལམ་བཟོ་རྒྱུག་སར་བླ་
མ་རྩ་ཆེན་པོ་དེ་འདྲ་ཕེབས་མཁན་མེད་པ་རེད། བླ་མ་རྩ་ཆེན་པོ་དང་། སོ་སོས་
དད་པ་ཡོད་ས་ཞིག་ལ་ཕྲུ་གུའི་མིང་ཞུ་རྒྱུའི་ལུགས་སྲོལ་ཞིག་ང་ཚོའི་ཕ་མ་ཚོར་
ཤུགས་ཆེན་པོ་ཡོད་རེད། དེ་ལྟར་བྱུང་མེད་ཀྱང་ཐོ་འགོད་བྱེད་སར་ཕྲུ་གུ་མིང་
འབྲི་དགོས་ཀྱི་ཡོད་སྟབས། ཕ་མ་གཉིས་གྲོས་བསྡུར་གྱིས་ང་རང་གཟའ་ཟླ་བར་
སྐྱེས་པ་སོང་ཙང་མིང་ལ་ཟླ་བ་ཞེས་བཏགས་པར་སྲུ་མོ་ལགས་ཀྱིས་ཟླ་བ་ཞེས་མིང་
རྐྱང་མིན་པར་མིང་གྲོགས་དགོས་ཚུལ་གསུངས་ནས་རིན་ཆེན་ཞེས་མིང་གྲོགས་
ཤིག་བཏགས་གནང་འདུག སྤྱིར་ང་རང་ཚོ་བོད་པའི་ལུགས་སྲོལ་འགའ་ཤས་
ལ་མིང་རྐྱང་བཏགས་ན་ཡག་པོ་མེད་པར་ངེས་པར་དུ་མིང་གྲོགས་དགོས་ཀྱི་ཡོད་
འདུག དེ་ལྟར་ངའི་ཕ་མ་གཉིས་དང་སྲུ་མོ་ལགས་བཅས་ཀྱིས་ནང་མོལ་གནང་
སྟེ་ང་ལ་ཟླ་བ་རིན་ཆེན་ཞེས་པའི་མིང་དེ་བཏགས་ནས་ཐོ་འགོད་བྱས་པ་རེད་
ཅེས་ཕ་མ་གཉིས་ཀྱིས་གསུངས་མྱོང་། སྐབས་དེ་དུས་སྐྱེས་པའི་ཕྲུ་གུ་དང་ཕ་མའི་
གནས་སྟངས་ནི་དེང་སང་དང་བསྡུར་ཐབས་མེད་པར་གནམ་ས་ལྟ་བུའི་ཁྱད་པར་



རང་ཉིད་སྐྱེས་ས། 77
ཡོད། དེང་སང་གི་དུས་ཚོད་ལ་ཕ་མ་ཚོས་ཕྲུ་གུ་སྨན་ཁང་ནང་སྐྱེ་བ་དང་། ཉལ་
ས་སྐྱིད་པོ། སྨན་ཁང་ནང་གང་ཅིའི་མཐུན་རྐྱེན་ཡག་པོ་ཡོད་པ་མ་ཟད། གཡོག་
རྒྱུག་མཁན་མང་པོ། དེ་བཞིན་བཙས་མ་ཐག་པའི་བྱིས་པར་མཚོན་ནའང་རིན་
གོང་ཆེན་པོའི་དུག་ལོག་རྐུབ་དང་མགོ་ལ་གཡོག་པ་དང་། ད་དུང་ཁ་ལ་སྤྲོད་རྒྱུའི་
ཟས་རིགས་བཅུད་ལྡན་མང་པོ་ཞིག་ཡོད་རེད། འོན་ཀྱང་ང་རང་སྐྱེ་བའི་སྐབས་
སུ་ཕ་མ་དང་ཕྲུ་གུར་དེ་ལྟ་བུའི་མཐུན་རྐྱེན་ག་ལ་ཡོད། མ་ཤི་ཙམ་དང་ལྟོགས་ཤི་
མ་ཐེབས་ཙམ་བྱུང་ན་ལྷ་རབ་རེད། དེ་འདྲའི་དཀའ་ངལ་དང་དཀའ་སྡུག་ཅིག་
གི་འོག་ནས་ཕ་མ་ཚོས་བུ་ཕྲུག་གསོ་སྐྱོང་བྱས་ཏེ་རིམ་པས་འཚར་ལོངས་བྱུང་
ཞིང་། ཕྲུ་གུ་ཆུང་ཆུང་ཙོག་ཙོག་བྱས་ཏེ་སྡོད་ཤེས་ཙམ་དང་གོག་པོ་བསྐུར་ནས་
འགྲོ་ཤེས་ཙམ་ལ་ཕ་མས་ཕྲུ་གུ་ཟུར་ཞིག་ལ་བཞག་ནས་ལམ་བཟོ་རྒྱུག་དགོས་པ་
མ་གཏོགས་ཕྲུ་གུར་ལྟ་རྟོག་བྱས་ཏེ་སྡོད་ལོང་མེད་ལ། གལ་ཏེ་དེ་ལྟར་བསྡད་ཚེ་སོ་
སོའི་འཚོ་གོས་ཡང་འཁྱོལ་བར་དཀའ། ང་ཚོའི་གྲས་ཕྲུ་གུའི་སྐབས་དཀའ་ངལ་
ཞིག་གི་འོག་ནས་འཚར་ལོངས་བྱུང་བ་རེད། འོན་ཀྱང་དེང་སང་སྐྱེས་པའི་ཕྲུ་གུ་
ཚོ་ནི་ཧ་ཅང་སྐྱིད་པོ་ཡིན་པ་དང་། ནང་ལ་ཕྲུ་གུར་ལྟ་རྟོག་བྱེད་མི་མི་ཁོམ་པའི་
སྐབས་སུ་བུ་བཅོལ་ཁང་ལ་སྐྱེལ་རྒྱུའི་མཐུན་རྐྱེན་ཡོད་པ་སོགས་གང་ལྟར་ལྟ་རྟོག་
བྱེད་མི་ཞིག་ངེས་པར་དུ་འཇོག་གི་ཡོད།
སྐབས་དེ་དུས་ཕ་མ་ཚོས་ཕྲུ་གུ་སྒལ་པར་ཁུར་བྱེད་ཀྱི་རས་ཐག་སྐྱོག་རས་
ཟེར་བ་ཞིག་ཡོད་པ་དེ་ཕྲུ་གུའི་སྐེད་པར་བསྡམས་ཏེ་ཐག་སྣེ་དེ་རྡོ་ཕ་བོང་ཞིག་ལ་
བཏགས་ནས་འཇོག་གི་རེད་ཟེར། གང་ལ་ཞེ་ན། ཕ་མ་ཚོས་ཕྲུ་གུ་པང་དུའམ་
སྒལ་པར་ཁུར་ནས་ལམ་བཟོའི་ལས་ཀ་བྱེད་བདེ་པོ་མེད་པས་སྒོ་ཁྱི་ཞིག་ལྕགས་
ཐག་གིས་བཏགས་པ་བཞིན་དུ་སྡོད་རྒྱུ་རེད། ཕ་མ་དང་ཕྲུ་གུ་གཉིས་ཀར་བྱེད་



78 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཐབས་མེད་པར་ཐལ་བའི་དཀྱིལ་ལ་པུས་མོ་ཕར་དུད་ཚུར་དུད་བྱས་ནས་སྡོད་
དགོས་ཐུག་ཡོད། ང་རང་ཆུང་དུས་འབུ་ཟ་རྒྱུར་དགའ་པོ་ཞེ་དྲག་ཡོད་འདུག་
པ་ནི་ཕལ་ཆེར་སྐྱེ་བ་སྔོན་མར་རྒྱ་མི་ཞིག་གི་སྐྱེ་བ་ཡིན་བཟོ། རྒྱ་མི་ཕལ་ཆེ་བ་
འབུ་སྲིན་ཟ་རྒྱུར་དགའ་པོ་ཡོད་རེད། ཆུང་དུས་ངས་འབུ་ཡར་འགྲོ་མར་འགྲོ་
བྱེད་མཁན་ཚང་མ་བསྒྲུགས་ནས་ཁ་ནང་འཇུག་རྐྱང་བྱེད་ཀྱི་རེད་ཅེས་ཕ་མས་
གསུང་གི་འདུག ང་ཚོ་ཆུང་དུས་ཕ་མར་པང་དུ་འཁྱེར་ལོང་མེད་སྟབས་ཐག་
པར་བཏགས་ནས་འཇོག་རྒྱུ་མ་གཏོགས་ཐབས་གཞན་ཅི་ཡང་མེད། ང་རང་གནས་
སྟངས་དེ་འདྲ་ཞིག་གི་འོག་ཕ་མ་གཉིས་ཀྱིས་ལམ་བཟོ་རྒྱུག་གིན་གསོ་སྐྱོང་གནང་
བ་རེད། སྐབས་རེ་ལས་ཀའི་བྲེལ་འཚུབ་དབང་གིས་འབ་སུ་མ་འདུས་པར་གྲོང་
པ་ཁྱིམ་མཚེས་སོགས་མི་གཞན་ལ་ཕྲུ་གུ་བཅོལ་ནས་འཇོག་དགོས་ཐུག་གི་ཡོད་
འདུག ཕ་མ་སུ་ཞིག་ཡིན་ཀྱང་སོ་སོའི་ཕྲུ་གུར་གཅེས་པོ་དང་ལྟ་རྟོག་ཡག་པོ་
བྱེད་འདོད་ཡོད། འོན་ཀྱང་ནང་མི་ཚོའི་འཚོ་གོས་གནས་སྟངས་ལ་ཐུག་སྐབས་
དེ་འདྲ་ཞིག་མི་བྱེད་ཀ་མེད་རེད། སོ་སོས་ལམ་བཟོ་རྒྱུགས་པའི་ཉིན་རེའི་གླ་
ཆ་དེ་ལ་བརྟེན་ནས་འཚོ་གོས་བསྐྱལ་གྱི་ཡོད་སྟབས་གནས་སྟངས་དེ་འདྲ་ཞིག་
ལས་ཡོང་ཐབས་མེད། ཕ་མ་གཉིས་ཀྱིས་དཀའ་ལས་དེ་འདྲའི་འོག་ང་ཚོ་བུ་
ཕྲུག་རྣམས་གསོ་སྐྱོང་གནང་བའི་བཀའ་དྲིན་ནི་དངོས་གནས་གཞལ་དཀའ་
བ་ཞིག་རེད། སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་གི་བཀའ་དྲིན་
དང་། རྒྱ་གར་གཞུང་གིས་གཟིགས་རྟོག་འོག་རིམ་པས་གཞིས་ཆགས་ཁག་ས་
ཚུགས་ཐུབ་པ་བྱུང་རྗེས་ང་ཚོའི་ཕ་མ་ཚོས་གཞིས་ཆགས་ལ་འགྲོ་རྒྱུའི་ཐོ་བརྒྱབ་
སྟེ་ཕྱི་ལོ་ ༡༩༧༠ ལོར་རྒྱ་གར་ལྷོ་ཕྱོགས་ཀན་ཊ་ཀ་མངའ་སྡེའི་མཡེ་སོར་རྫོང་
ཁོངས་བྷེལ་ཀོབ་གཞིས་ཆགས་སུ་སླེབས་ཐུབ་པ་རེད།



རྒྱ་གར་ལྷོ་ཕྱོགས་སུ་སློབ་གྲྭར་བསྐྱོད་པ། 79
རྒྱ་གར་ལྷོ་ཕྱོགས་སུ་སློབ་གྲྭར་བསྐྱོད་པ།
གཞིས་ཆགས་སུ་སླེབས་ཀྱང་ལམ་སེང་སྡོད་ཆོག་དང་ཟ་ཆོག་ག་ལ་ཡོད། གཞིས་
ཆགས་མ་ཚུགས་གོང་མི་ཚང་མ་མཉམ་ལས་བྱེད་རྒྱུ་རེད། སྐབས་དེ་དུས་གཞིས་
ཆགས་སུ་སླེབས་པའི་བོད་མི་ཚོས་རྒྱ་གར་གཞུང་གིས་གནང་བའི་ས་ཆའི་ཐོག་
སྐྱེས་པའི་ཤིང་ནགས་ཚེར་མ་གང་ཡོད་གཅོད་འབྲེག་དང་། ས་ཁོད་སྙོམས་རྒྱུ་
སོགས་དཀའ་ལས་རྐྱང་རྐྱང་ཞིག་གི་འོག་མཉམ་ལས་བརྒྱུགས། ཚང་མས་ཕ་རུབ་
བུ་རུབ་ཀྱིས་ཧུར་བརྩོན་ཆེན་པོས་ལས་ཀ་བྱས་པ་རེད། དེ་ཡང་ཤ་ཁྲག་གཅིག་གི་
སྤུན་ཟླ་ཞེས་རྒྱུན་དུ་ཟེར་བ་ནང་བཞིན་ཟ་ན་མཉམ་ཟ་དང་། འཐུང་ན་ཇ་ཐང་
ཞིག་ལས་མེད་ཀྱང་མཉམ་འཐུང་། དགའ་ན་དགའ་མཉམ། སྡུག་ན་སྡུག་མཉམ་
བྱས་ཏེ་དེ་འདྲའི་གནས་སྟངས་ཤིག་གི་འོག་ནས་སོ་སོའི་རྐུབ་བཙུགས་སའི་ས་ཆ་
དང་། ཉལ་ས་སྐྱོང་ས་གང་ཡང་མེད་ཀྱང་ཚང་མ་མཉམ་ལས་ལ་བརྒྱུགས་ཏེ་འགོ་
ནས་གསར་བཟོ་བྱས། དེ་ནས་སྨྱུག་མ་དང་། ཤིང་གི་ལོ་མ། པང་ལེབ་དེ་འདྲ་ཡར་
མར་བསྒྲིགས་ནས་སྨྱུག་མའི་ཁང་པ་དེ་འདྲ་གསར་བཟོ་བྱས་ཏེ་དེའི་ནང་འཚོ་བ་
བསྐུལ་ནས་བསྡད་པ་རེད། དེའི་སྐབས་ཀྱི་གནས་སྟངས་རོབ་ཙམ་ངའི་དྲན་ཤེས་
ངོར་གསལ་བ་ལྟར་ན། ང་ཚོ་ཆུང་དུས་སློབ་གྲྭར་འགྲོ་སྐབས་སློབ་གྲྭ་ཟེར་ཁུལ་ཙམ་
མ་གཏོགས་དེང་སང་ནང་ལྟར་དངོས་གནས་སློབ་གྲྭའི་མིང་དོན་མཚུངས་པ་གང་
ཡང་མེད། སློབ་ཁང་གི་ཕྱོགས་བཞི་མཚམས་བརྒྱད་དུ་སྨྱུག་མ་བསླངས་ཏེ་བར་
དུ་ལྷས་མ་བསླས། དེའི་ངོས་ལ་འདམ་འབག་གིས་འདག་ཞལ་བརྒྱབ། ཞལ་ལ་
ནི་ས་རྐྱང་རེད། ཞལ་ལའི་ཐོག་པང་ལེབ་རིང་པོ་དང་ཤིང་གི་གདུང་མ་རིང་པོ་དེ་
འདྲ་བཏིངས་ནས་སློབ་ཕྲུག་རྣམས་བང་བསྒྲིགས་ཏེ་ཙོག་པུར་སྡོད་ཅིང་། མདུན་
དུ་ནག་པང་ཆེན་པོ་ཞིག་བཙུགས་བཞག་ཡོད་རེད། སློབ་ཕྲུག་རེ་འགར་ལྷམ་



80 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གོག་གྱོན་རྒྱུ་ཡོད་པ་དང་རེ་འགར་གྱོན་རྒྱུ་མེད། སློབ་ཁང་གི་ཐོག་ལ་བལྟས་ན་
རྩྭ་དང་ཤིང་གི་ལོ་མས་བཀབ་སྟེ་ཨི་ཁུང་ལས་འོད་མདངས་འཕྲོ་ཡི་ཡོད་སྟབས་ཉི་
མའི་དགུང་ལའང་སྐར་མ་ཤར་བ་ལྟ་བུ་ཁྲ་ཆེམ་ཆེམ་རེད། ཆར་དུས་སྐབས་ཨི་ཁུང་
དེ་དག་ལས་ཐིགས་པ་བརྒྱབ་ནས་སློབ་ཕྲུག་ཚོའི་གྱོན་གོས་ཡང་སྦངས་ཏེ་རློན་པ་
ཆགས་ཀྱི་རེད། དེ་འདྲའི་སློབ་གྲྭའི་གནས་སྟངས་ཤིག་གི་འོག་ང་ཚོ་གཞིས་ཆགས་
ཀྱི་ཕྲུ་གུ་ཚོས་དབྱིན་བོད་ཀྱི་སློབ་སྦྱོང་གང་ཐུབ་སྦྱོང་ཁུལ་བྱས། གང་ལྟར་གཞིས་
ཆགས་ཐོག་མར་འགོ་འཛུགས་བྱེད་སྐབས་ཀྱི་ཕྲུ་གུ་ཚོའི་སློབ་གྲྭའི་གནས་སྟངས་
དེ་འདྲ་ཞིག་རེད།
དེ་བཞིན་ང་ཚོ་ཕྲུ་གུ་ཚོའི་གོས་ཐུང་དང་སྟོད་ཐུང་ལ་ལྷན་པ་ཉིས་བརྩེགས་
དང་སུམ་བརྩེགས་མེད་པ་ཧ་ཅང་དཀོན་ཞིང་། དེང་སང་ནང་བཞིན་དུག་ལོག་
བརྗེ་ལེན་བྱེད་རྒྱུ་མང་པོ་དེ་འདྲ་ཡོད་མ་རེད། དགེ་རྒན་ཚོར་མཚོན་ནའང་སོ་
སོས་སེམས་ཤུགས་ཆེན་པོས་སྐུ་ངལ་དང་དུ་བླངས་ཏེ་ཕྱག་ལས་གནང་མཁན་ཤ་
སྟག་ཡིན་པ་མ་གཏོགས་གླ་ཆ་དང་ཐོབ་ཐང་སོགས་གང་ལའང་རྩོད་མཁན་མེད་
ལ། ཆ་རྐྱེན་ཡང་མེད་པ་རེད། གནས་སྟངས་དེ་འདྲ་ཞིག་གི་འོག་རྒན་གཞོན་
ཚང་མས་ཕྱར་གྲུ་མཉམ་འདེགས་ཀྱིས་སྐུ་ངལ་ཚད་མེད་བསྐྱོན་ཏེ་ང་ཚོ་འཚར་
ལོངས་བྱུང་བ་རེད། ང་རང་ཆུང་དུས་སློབ་གྲྭར་འགྲོ་སྐབས་ཀྱི་གནས་ཚུལ་ཞིག་
ད་དུང་ཡང་གསལ་པོར་དྲན་གྱི་འདུག ཉིན་ཞིག་ང་ཚོ་སློབ་གྲྭ་གསར་པར་སྤོ་
དགོས་རེད་ཟེར། དེ་དུས་ང་ཚོ་སློབ་ཕྲུག་རྣམས་ཧ་ཅང་དགའ་པོ་བྱུང་། སློབ་
གྲྭ་གསར་པར་སྤོ་ཉིན་གྱི་ཞོགས་པ་ནམ་རྒྱུན་ལྟར་མ་ཡིན་པར་ཁ་ངོ་གཙང་མར་
བཀྲུས་པ་དང་། གྱོན་པ་ཡང་གཙང་མར་གྱོན་ནས་སློབ་གྲྭར་ཕྱིན་པ་ཡིན། སློབ་
གྲྭར་སླེབས་རྗེས་རྒན་ལགས་ཀྱིས་ང་ཚོ་སློབ་ཕྲུག་ཚོའི་ལག་གཡས་པར་རྒྱ་གར་



རྒྱ་གར་ལྷོ་ཕྱོགས་སུ་སློབ་གྲྭར་བསྐྱོད་པ། 81
གྱི་རྒྱལ་དར་ཤོག་བུས་བཟོས་པ་རྒྱུག་པ་ཆུང་ཆུང་ལ་ཐོགས་པ་རེ་དང་། ལག་པ་
གཡོན་མར་ཤོག་བུས་ཐུམ་བརྒྱབ་པའི་རྔན་པ་རེ་གནང་བྱུང་། ཤོག་ཐུམ་དེའི་ནང་
བྱི་རིལ་དང་། མངར་ཆའི་རིགས་རྐྱང་རྐྱང་རེད་འདུག རྒྱ་གར་གྱི་རྔན་པ་ལ་ཀླུ་
དང་གུ་ལཱབ་ཇ་མུན་ཞེས་པ་དེ་འདྲའི་རྔན་པ་རྐྱང་རྐྱང་རེད་འདུག དེ་ནས་ང་ཚོ་
སློབ་གྲྭ་རྙིང་པ་ནས་བང་བསྒྲིགས་ཏེ་གོམ་པ་བརྒྱབ་སྟེ་སློབ་གྲྭ་གསར་པར་འཁྲིད་
བྱུང་། སློབ་གྲྭ་གསར་པ་ནི་རྙིང་པ་དང་མི་འདྲ་བར་ས་ཕག་གིས་རྩིག་པ་དང་ཨར་
འདམ་མམ་ས་མཁྲེགས་ཀྱིས་བཟོས་པའི་ཁང་པ་རེད་འདུག
དེ་ནས་རིམ་བཞིན་གཞིས་མིའི་འཚོ་གོས་ཅུང་དྲག་ཏུ་སོང་ན་ས་འདམ་
བག་ཁང་པ་མ་ཡིན་པར་ཨར་འདམ་གྱི་ཁང་པར་རྫ་མའི་ཐོག་ཁེབས་བརྒྱབ་པ་
དེ་འདྲ་གསར་རྒྱག་བྱས་པ་རེད། འོན་ཀྱང་གཞིས་མིའི་འཚོ་བའི་གནས་སྟངས་
སྔར་བཞིན་སྐྱོ་པོར་གནས་ཡོད། དཔེར་ན། ང་རང་གི་ཕ་མ་གཉིས་ཀྱིས་གཙོས་
པའི་གཞིས་མི་ཚང་མའི་རྐང་པར་ལྷམ་ཡག་པོ་ཞིག་གྱོན་རྒྱུ་མེད། དེ་དུས་གཞིས་
མི་ཚོས་སྣུམ་འཁོར་གྱི་འཁོར་ལོ་རྙིང་པའི་རིགས་ཀྱིས་བཟོས་པའི་བསིལ་ལྷམ་རྒྱ་
གར་ཡུལ་མིས་བཙོངས་པ་དེ་འདྲ་གྱོན་ནས་ཤིང་ནགས་ནང་ཤིང་སྒྲུག་པར་འགྲོ་བ་
དང་། ས་ཞིང་འདེབས་ལས་བྱེད་པ་སོགས་གཞིས་མི་ཚང་མ་མཉམ་ལས་བརྒྱུགས་
ཏེ་མི་ཚང་གཅིག་གི་ནང་མི་ལྟར་དོན་དམ་འཆམ་མཐུན་དང་སྐྱིད་སྡུག་མཉམ་མྱོང་
གི་འཚོ་བ་བསྐྱལ་ཏེ་སྡོད་པ་སོགས་ད་ལྟའང་གསལ་པོར་དྲན། ཕྱི་ལོ་ ༡༩༦༣ ལོར་
གཞིས་ཆགས་སུ་མཉམ་སྦྲེལ་ཞེས་གཞིས་མི་རྣམས་མཉམ་ལས་བྱེད་འགོ་ཚུགས་པ་
རེད། དེ་ནས་རིམ་བཞིན་མི་ཚང་སོ་སོ་དང་། མི་སྒེར་སོ་སོར་ས་ཞིང་བགོ་འགྲེམས་
བྱས་པ་རེད། གཞིས་ཆགས་ཁག་བོད་གཞུང་ནང་སྲིད་ལས་ཁུངས་ཀྱི་ཁོངས་སུ་
བཅུག་ནས་རིམ་པས་སྒྲོམ་གཞི་ཆགས་འདུག



82
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ང་ཚོ་སློབ་གྲྭར་འགྲོ་སྐབས་དེང་སང་ནང་བཞིན་རྔན་པ་རྒྱགས་ཚད་ཟ་རྒྱུ་
དང་། སྣང་བ་གང་དྲན་ཉོ་རྒྱུ་མེད་ལ། དེང་དུས་ལྟར་མི་དགོས་དགུ་དགོས་བཅོ་
བརྒྱུད་ཀྱི་མཐུན་རྐྱེན་དེ་འདྲ་གང་ཡང་ཡོད་མ་རེད། ཉིན་གུང་གི་ལྟོ་ཆས་གྲོད་
ཁོག་རྒྱགས་ཙམ་དང་། མ་འཁྱག་པ་ཙམ་ལས་ཡག་སྡུག་དང་རྒྱུས་ལོད་དེ་འདྲའི་
སྐད་ཆ་བཤད་ས་ག་ལ་ཡོད། རྒྱལ་ཁབ་རང་བཙན་ཡོད་མཁན་དང་། མཐུན་རྐྱེན་
འཛོམས་པོ་ཡོད་པའི་སློབ་གྲྭ་ཁག་ལ་གཞུང་སྒེར་གྱི་ཚོགས་པ་མང་པོས་རྒྱབ་སྐྱོར་
དང་། དེའི་ཐོག་དགེ་རྒན་ཙམ་མ་ཟད་ཕ་མ་ཚོས་ཀྱང་སློབ་ཕྲུག་གི་ཤེས་ཡོན་དང་
སློབ་གྲྭའི་མཐུན་རྐྱེན་ལ་དོ་སྣང་དང་འགན་ཁུར་ལེན་གྱི་ཡོད་སྟབས་སློབ་གྲྭའི་
མཐུན་རྐྱེན་དང་སློབ་ཕྲུག་གི་ཤེས་ཡོན་སོགས་གང་ཅིར་ཚགས་ཚུད་དང་གྲ་སྒྲིག་
པོ་ཡོང་གི་ཡོད་པ་ནི་སྨོས་མེད་རེད།
དེ་སྔ་བོད་མི་བཙན་བྱོལ་བའི་ནང་སློབ་གྲྭ་ཚུགས་སྟངས་དེ་གང་འདྲ་ཞིག་
ཆགས་ཡོད་དམ་ཞེ་ན། བོད་མི་སྐྱབས་བཅོལ་བ་རྣམས་གཞན་ཡུལ་དུ་ཆགས་
ས་རྟེན་ས་སོགས་རང་བདག་ས་ཆ་སྦར་མོ་གང་མེད་སྟབས། རྒྱ་གར་གཞུང་གིས་
མཐུན་རྐྱེན་དང་ཁོར་ཡུག་ཅིག་གི་རོགས་རམ་ལ་བསྟུན་ནས་སློབ་གྲྭ་འགོ་འཛུགས་
དགོས་དུས་ལམ་སང་འཛིན་ཁང་ནང་སློབ་འཁྲིད་བྱེད་རྒྱུ་དང་། གྲ་རྒྱས་པོ་ཡོང་
ཐབས་མེད་པ་ཞིག་རེད། ཡིན་ནའང་ང་ཚོས་ཐོག་མར་ཐང་སྡེར་ཞིག་གི་སྒང་ལ་
སློབ་གྲྭ་ཚུགས། དེ་ནས་སྨྱུག་མས་བསླས་པའི་ཁང་ཆུང་ནང་ཚུགས། རིམ་བཞིན་
ས་ཕག་མཐུག་པོ་བརྩིགས་པའི་ཁང་པའི་ནང་སློབ་སྦྱོང་བྱེད་རྒྱུའི་གོ་སྐབས་བྱུང་
བ་རེད། འོན་ཀྱང་རང་ཉིད་ཀྱི་ཕ་མའི་འཚོ་བའི་གནས་སྟངས་སོགས་དཀའ་ངལ་
མང་པོ་ཞིག་རང་ཉིད་ཀྱིས་དངོས་སུ་མིག་མཐོང་ལག་ཟིན་བྱུང་དུས་རང་བཞིན་
གྱིས་ཁོང་ཚོར་ཕན་ཐོགས་རྒྱབ་སྐྱོར་གང་འདྲ་ཞིག་བྱེད་དགོས་སྙམ་པའི་བསམ་



རྒྱ་གར་ལྷོ་ཕྱོགས་སུ་སློབ་གྲྭར་བསྐྱོད་པ། 83
ཚུལ་ཤུགས་ཆེན་པོ་ཞིག་སླེབས་པ་དང་། སྐབས་ཤིག་ནས་ང་རང་སློབ་གྲྭར་འགྲོ་
རྒྱུ་མཚམས་འཇོག་བྱེད་དགོས་བྱུང་།
སྤྱིར་ང་རང་སློབ་སྦྱོང་བྱེད་རྒྱུར་དགའ་མོས་ཡོད་པ་དང་། སློབ་སྦྱོང་ཐོག་
རིག་པ་རྣོ་པོ་ཡོད་ཁར་གཞས་དང་ཞབས་བྲོ་སོགས་རིག་རྩལ་གང་ཞིག་བསླབས་
ཀྱང་ཤེས་སླ་པོ་ཡོད། ཡིན་ནའང་ང་རང་ལོ་བཅུ་གཉིས་བཅུ་གསུམ་ཙམ་སླེབས་
སྐབས་བསམ་གཞིག་ཕྲན་བུ་བྱེད་ཐུབ་པར་གྱུར་ཞིང་། སོ་སོའི་ཁྱིམ་ཚང་གི་འཚོ་
བའི་གནས་སྟངས་དང་བུ་ཕྲུག་མང་པོ་ཡོད་པའི་དཀའ་ངལ་རྣམས་མཐོང་དུས་
རང་ཉིད་ཕྲུ་གུ་རྒན་པ་ཡིན་པའི་འགན་ཁུར་ཞིག་ངང་གིས་སླེབས་པ་དང་། ཕ་
མར་རང་ནུས་གང་ལྕོགས་ཀྱི་རོགས་ཕན་ཞིག་བྱེད་ཐུབ་ན་སྙམ་པའི་ཀུན་སློང་
ཞིག་ངང་གིས་སྐྱེས་སོང་། དེར་བརྟེན་སློབ་སྦྱོང་བྱེད་རྒྱུ་མཚམས་འཇོག་གིས་ཕ་
མར་རོགས་སྐྱོར་བྱེད་ཁུལ་ཁྱིམ་དུ་བསྡད།
ང་རང་བྱིས་པའི་སྐབས་ཀྱི་སྤྱོད་པའི་ཆ་ནས་བཤད་ན་ལས་སླ་པོར་གླགས་
མི་འཁེལ་བའི་ཕྲུ་གུ་འཚུབ་པོ་ཞིག་ཡིན། ཐེངས་ཤིག་སློབ་གྲོགས་ཁ་ཤས་དང་
མཉམ་དུ་ཁ་མཐུན་ཏེ་ཁྱིམ་ནས་སློབ་གྲྭར་འགྲོ་ཁུལ་བྱས་ཀྱང་། དོན་དངོས་ཐོག་
སློབ་གྲྭར་མ་ཕྱིན་པར་ལམ་བར་འཁྱམས་ནས་བསྡད་པ་རེད། དེ་ལྟར་ཐེངས་ཁ་ཤས་
བྱས་རྐྱེན་ངན་པ་ལངས་ཤོར་དུ་ཕྱིན། བར་སྐབས་ཤིག་ནས་ང་ཚོ་སློབ་ཕྲུག་ཁ་ཤས་
ཤིག་གིས་སྒེར་གྱི་གྱོན་གོས་སྒང་ལ་སློབ་གྲྭའི་སྒྲིག་ཆས་གྱོན་ཏེ་རྐང་འཁོར་བཞོན་
ནས་སློབ་གྲྭར་འགྲོ་ཁུལ་བྱས་པ་དང་། ལམ་བར་ཞིང་ཁའི་ནང་ས་བོངས་ཆེན་པོ་དེ་
འདྲའི་འོག་སྒྲིག་ཆས་དང་དཔེ་ཁུག་སྦས་ནས་ལྟད་མོ་ལྟ་བར་འགྲོ་ཡི་ཡོད། གློག་
བརྙན་ཁང་རྒྱང་ཐག་རིང་པོར་ཡོད་ནའང་ང་ཚོས་ཨུ་ཚུགས་བརྒྱབ་ནས་རྐང་
འཁོར་བཞོན་ཏེ་འགྲོ་རྐྱང་བྱེད། དེ་དུས་དངུལ་རིན་ཐང་ཆེན་པོ་ཞེ་དྲག་ཡིན་པ་



84
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དང་། སྒོར་མོ་གཅིག་ལ་མང་པོ་བྱེད་རྒྱུ་ཡོད་པས་རྡོ་སཱ་ཞེས་རྒྱ་གར་ལྷོ་ཕྱོགས་ཀྱི་
བག་ལེབ་ཅིག་ལ་སྒོར་ཟུར་བཅོ་ལྔ་ཉི་ཤུ་ཙམ་ལེན་གྱི་རེད། ང་ཚོས་ཐོག་མར་གྷི་
རིན་ཟེར་བའི་ས་ཆར་རྒྱུག་ཆུ་གཙང་མ་དང་སྐྱིད་པོ་ཞིག་ཡོད་པ་དེར་ཆུ་རྐྱལ་ལ་
རོལ་ནས་སྡོད་ཅིང་། དེ་ནས་བྲག་རྡོ་ཚ་པོའི་སྒང་རྩངས་པ་རྒལ་རལ་ལྟར་འཐམས་
ནས་ཉལ་ཏེ་སྡོད། གཟུགས་པོ་སྐམ་ཚར་རྗེས་རྡོ་སཱ་ཞེས་པའི་བག་ལེབ་ཆེན་པོ་དེ་
བཟས་ནས་གློག་བརྙན་ལྟ་བར་འགྲོ་ཡི་རེད། གློག་བརྙན་མ་བསྟན་གོང་ལ་གློག་
བརྙན་ཁང་གི་ཕྱི་ལོགས་སྒོ་འགྲམ་ནས་སྐད་ཤུགས་ཆེན་པོས་རྒྱ་གར་ལྷོ་ཕྱོགས་ཀྱི་
གཞས་བཏང་སྟེ་ཡར་འགྲོ་མར་འགྲོ་བྱེད་མཁན་ཚོའི་ཡིད་དབང་འཕྲོག་ཐབས་
བྱེད། སྒོར་ཟུར་ཉི་ཤུ་སུམ་ཅུ་ཞིག་གིས་གློག་བརྙན་གྱི་འཛིན་བྱང་ཉོ་བ་དང་། སྲིན་
མ་ཆུང་ཆུང་ཤོག་ཐུམ་གང་དང་ཤིང་ཏོག་གི་ཁུ་བ་བཅས་ཉོས་ཏེ་སྤོབས་སེམས་ཆེན་
པོས་གློག་བརྙན་ཁང་ལ་འཛུལ་གྱི་ཡོད། གློག་བརྙན་ཁང་ནང་རྐུབ་སྟེགས་ཐོག་
རྐང་བརྐྱངས་ལག་བརྐྱངས་ཀྱིས་ལྟད་མོར་ཧང་སང་མདོག་བྱས་ཏེ་བལྟས། གློག་
བརྙན་བལྟས་ཚར་རྗེས་ལམ་སང་རྐང་འཁོར་བཞོན་ཏེ་བྲེལ་འཚུབ་ཆེན་པོས་ལོག་
འགྲོ་དགོས་པ་དང་། སློབ་གྲྭ་མ་གྲོལ་བའི་སྔོན་ཙམ་ལ་སླེབས་ཐུབ་པ་བྱས་ཏེ་སྒྲིག་
ཆས་གྱོན་པ་དང་། དཔེ་ཁུག་ཁུར་ཏེ་སློབ་གྲྭ་གྲོལ་རྒྱུར་བསྒུགས། དེ་ནས་སློབ་གྲྭ་
གྲོལ་རྗེས་སློབ་ཕྲུག་བུ་དང་བུ་མོ་རྒན་པ་ཚོ་རྐང་འཁོར་བཞོན་ནས་ལོག་འགྲོ་བའི་
རྗེས་ཟིན་པ་བྱས་ཏེ་ཧ་ལམ་སློབ་གྲྭ་ཆེན་པོ་ཞིག་ལ་ཕྱིན་ཁུལ་གྱིས་རྫིག་པོ་བྱས་ནས་
ལོག་འགྲོ་ཡི་ཡོད་། ནང་ལ་སླེབས་མ་ཐག་དཔེ་ཁུག་ཉལ་ཁྲིའི་སྒང་ལ་གཡུགས་ཏེ་
བྱས་ཡུས་ཆེན་པོས་ཕ་མར། ང་ལ་བག་ལེབ་ལ་མར་བྱུག་ནས་དགོས། ང་ལ་འདི་
དགོས། འདི་མི་དགོས་ཞེས་འདྲ་མི་འདྲ་ལབ་སྟེ་ཀྲོག་ཀྲོག་བྱས་ནས་སྤྱོད་པ་ངན་
པ་བྱེད་མྱོང་། གང་ལྟར་སློབ་གྲྭར་ཆ་ཚང་བ་དང་ཡག་པོ་ཞིག་ཁྱོན་ནས་འགྲོ་ཡི་མ་



དཀའ་སྡུག་འོག་གི་འཚར་ལོངས། 85
རེད། སྐབས་ཤིག་སློབ་གྲྭ་གཅིག་པ་དང་དགེ་རྒན་ཚོས་ང་རང་སློབ་གྲྭ་ནས་བྲོས་
འགྲོ་བ་མཐོང་སྟེ། མ་བྲོས་ཞེས་སྐད་བརྒྱབ་ནའང་བྲོས་ཕྱིན་པ་ཡིན། སློབ་གྲྭར་
མ་ཕྱིན་པ་སོགས་དེ་འདྲའི་རིགས་མང་པོ་བྱེད་མྱོང་། འོན་ཀྱང་ངའི་བསམ་བློའི་
ནང་ཕ་མ་གཉིས་ལ་ཕན་ཐོགས་རོགས་རམ་བྱེད་ཐུབ་ན་སྙམ་པའི་ཀུན་སློང་ཤུགས་
ཆེན་པོ་ཞིག་ཡོད།
ང་རང་ཆུང་དུས་སྤྱོད་ངན་ཤ་སྟག་མ་ཡིན་པར་སྐབས་རེ་ལས་བཟང་དེ་འདྲ་
ཡང་བྱེད་མྱོང་། བྷེལ་ཀོབ་ལ་ཨེ་སི་ཨོ་ཨེ་སི་(sos)ཟེར་བའི་སློབ་གྲྭའི་ཨར་ལས་
ཐོག་མར་འགོ་འཛུགས་བྱེད་པའི་སྐབས་དབུ་འཛིན་རྟ་མགྲིན་ལགས་དང་། ཨར་
ལས་དོ་དམ་པ་བཀྲ་ཤིས་ཚེ་རིང་ལགས་ཟེར་བ་གཉིས་འདུག ཨར་ལས་དོ་དམ་
པར་ལས་དོན་ཆེད་ཡར་རྒྱུག་མར་རྒྱུག་བྱེད་མཁན་རོགས་པ་ཞིག་དགོས་ཀྱི་ཡོད་
སྟབས་ང་དང་སློབ་གྲོགས་བློ་བཟང་མཐར་ཕྱིན་སོགས་ཀྱིས་མིང་ཐོ་འགོད་རོགས་
དང་། ཐིག་ཚད་འཐེན་རོགས། ཅ་ལག་འདྲ་མིན་ཁུར་རོགས། སྐབས་འགར་ཉོ་
ཆ་རྒྱག་རོགས་སོགས་གང་ཐུབ་ཀྱིས་ཨར་ལས་བྱེད་མྱོང་།
དཀའ་སྡུག་འོག་གི་འཚར་ལོངས།
བོད་མི་བཙན་བྱོལ་བའི་སྤྱི་ཚོགས་དེ་བཞིན་ྋགོང་ས་ྋསྐྱབས་མགོན་རིན་པོ་ཆེ་
མཆོག་གི་ཐུགས་རྗེ་བཀའ་དྲིན་ལ་བརྟེན་ནས་རང་མི་རིགས་ཀྱི་ངོ་བོ་མ་བརླག་
པ་དང་། སྤྱི་ཚོགས་ཁ་འཐོར་ལ་མ་ཕྱིན་ཙམ་བྱུང་སྟབས་སེམས་ནང་རང་ཉིད་
བོད་མི་ཞིག་ཡིན་སེམས་པའི་འདུ་ཤེས་སྐྱེ་བ་དང་། ནང་ཁུལ་ཆིག་སྒྲིལ་གྱི་ནུས་
པ་རྒྱ་བསྐྱེད་པ། རང་རིགས་ཕན་ཚུན་ཤ་ཚ་ཞེན་ཁོག་བྱེད་པ་སོགས་ནི་མི་ཡུལ་
ས་མཐར་ཐོག་མར་རྐང་པ་འཛུགས་མཁན་བོད་མི་བསམ་ཡོད་མཁན་དེ་དག་གི་



86
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སེམས་ཤུགས་དང་། ལྷག་བསམ། སྙིང་རུས། ལ་རྒྱ་སོགས་ལ་བརྟེན་ནས་བྱུང་བ་
ཞིག་རེད། བཙན་བྱོལ་གྱི་སྒྲིག་འཛུགས་དང་། སྤྱི་ཚོགས། དེ་བཞིན་ང་ཚོས་རྒྱུ་
མིར་ངོམ་ངོམ་འཕྱར་འཕྱར་བྱེད་པའི་བཙན་བྱོལ་གཞུང་རྣམས་ཡར་རྒྱས་ཚགས་
ཚུད་ཡོད་པ་དང་། དེང་སང་གི་ཚོགས་པ་འདྲ་མིན་མང་པོ། ཚོགས་པ་མང་པོའི་
མིང་ཁུར་ཏེ་ལས་འགུལ་སྤེལ་ཐུབ་པ་འདི་དག་སྔོན་ནས་རྨང་གཞི་བརྟན་པོ་ཞིག་
བཙུགས་ཡོད་པ་ལས་བྱུང་། དེ་བཞིན་ང་ཚོགས་པ་ཞིག་གི་ཚོགས་གཙོ་ཡིན་ཟེར་
བ་དང་། ང་ཚོགས་པ་ཞིག་གི་ཚོགས་མི་ཡིན་ཟེར་ནས་མགོ་བཀྱག་ནས་འགྲོ་བ་དེ་
སྔོན་མ་སྐུ་ངལ་བསྐྱོན་མཁན་ཚོའི་བཀའ་དྲིན་གྱིས་བྱུང་བ་རེད་མ་གཏོགས་ད་ལྟ་གློ་
བུར་དུ་གནམ་ནས་ཟགས་པ་དང་ས་ནས་སྨིན་པ་དེ་འདྲ་གང་ཡང་མ་རེད།
ངའི་ཕ་མའི་འཚོ་བ་སྐྱེལ་སྟངས་ནི་གཞིས་ཆགས་ནང་ཡོད་པའི་མི་མང་
བྱིངས་དང་གཅིག་གྱུར་ཡིན་པ་དང་། ས་ཞིང་དང་ས་ཁང་གི་ཐོབ་ཐང་ཡང་
ཡོད། འོན་ཀྱང་མཛུབ་མོ་ལྔ་ལ་རིང་ཐུང་ཡོད་པ་བཞིན་དུ་མིའི་སྐྱིད་སྡུག་གི་མྱོང་ཆ་
ཡང་ཐ་དད་ཡིན། ངའི་ཨ་མ་ལགས་ལ་ཕྲུ་གུ་བཅུ་གཅིག་སྐྱེས་ཡོད་ཀྱང་ཕྲུ་གུ་དྲུག་
མ་གཏོགས་འཚོ་གནས་ཐུབ་མེད། ཨ་མ་ལགས་ལ་ན་ཚ་མང་པོ་ཞིག་ཡོད་ཁར་ཁྱིམ་
དུ་རྒས་འཁོགས་ཡོད་སྟབས་ང་ཚོའི་ཁྱིམ་ཚང་ལ་དཀའ་ངལ་ཆེན་པོ་འཕྲད་མྱོང་
ཡོད། སྤྱིར་རང་གཞུང་ནས་དཀའ་ངལ་ཡོད་དུད་ཚང་ཚོར་སྦྱིན་བདག་འཚོལ་བ་
དང་། ཕྲུ་གུ་མང་པོ་ཡོད་པའི་ཁྱིམ་ཚང་ནས་ཕྲུ་གུ་རེ་གཉིས་བོད་ཁྱིམ་སློབ་གྲྭར་
འཇུག་རྒྱུའི་གོ་སྐབས་གནང་བ་སོགས་ཉམ་ཐག་ལ་ལྟ་རྟོག་དང་། རོགས་རམ། སྐྱོབ་
གསོ་གནང་གི་ཡོད་འདུག འོན་ཀྱང་ངའི་ཕ་མ་གཉིས་ཀྱིས་དེ་འདྲའི་ཁེ་ཕན་ལེན་
སྟངས་གནས་ཚུལ་ཤེས་ཀྱི་ཡོད་བཟོ་མི་འདུག་ལ། ལར་ནས་ཁོང་གཉིས་བོད་ནང་
མི་ཚང་ཡ་རབས་དང་། དཔལ་འབྱོར་ལོངས་སྤྱོད་ཆེན་པོ་ཡོད་པའི་ཁྱིམ་ཚང་གི་བུ་



དཀའ་སྡུག་འོག་གི་འཚར་ལོངས། 87
ཕྲུག་ཡིན་སྟབས་སྐྱིད་པོ་བྱས་ནས་བསྡད་མྱོང་བ་མ་གཏོགས་སྡུག་དཀའ་ལས་རྒྱག་
མྱོང་མཁན་དེ་འདྲ་མིན་སྟབས། རང་གཤིས་སུ་གཞན་ལས་རོགས་རམ་འཚོལ་རྒྱུ་
དང་། དཀའ་སྡུག་ཞུ་ཧང་བྱེད་མཁན་དེ་འདྲ་རེད་མི་འདུག དེར་བརྟེན་རིམ་པས་
ཁྱིམ་ཚང་གི་དཀའ་ངལ་ཉིན་རེ་བཞིན་ཆེ་རུ་ཕྱིན་ཏེ་འབ་སུ་མ་འདུས་པའི་གནས་
སྟངས་སུ་གྱུར་བ་རེད། །
ངས་དྲན་སོས་པ་ཞིག་ལ། ང་ཚོ་ཕྲུ་གུའི་ནང་ནས་ངའི་གཅུང་མོ་རྒན་ཤོས་དེ་
སྐྱེས་ཚར་ཙམ་ལ་ཨ་མ་ལགས་ནད་གཞི་དྲག་པོ་ཞིག་གིས་མནར་ནས་གཞིས་ཆགས་
དང་ཉེ་འཁྲིས་ཀུ་ཤལ་ནཱ་གར་ཞེས་པར་རྒྱ་གར་གཞུང་གི་སྨན་ཁང་ཆུང་ཆུང་ཞིག་གི་
ནང་ལ་ཉལ་དགོས་བྱུང་སོང་། དེ་དུས་ཕལ་ཆེར་ང་རང་ལོ་བཅུ་གཅིག་བཅུ་གཉིས་
ཤིག་ལ་སོན་ཡོད། དེའི་རྗེས་ལ་པཱ་ལགས་ཀྱང་རླུང་གི་ནད་གཞི་ལྟ་བུས་སྨན་ཁང་
ནང་ཉལ་སར་ལུས་པ་རེད། ཕྱོགས་གཅིག་ནས་ཨ་མ་ལགས་ནད་མནར་དྲག་པོས་
སྐུ་ཚེ་བརྟན་ཨེ་ཡོང་སྙམ་པ་ཡོད་པ་དང་། ཕྱོགས་གཞན་ནས་པ་ལགས་ཀྱང་ནད་
གཞི་ཛ་དྲག་གིས་རྐྱེན་པས་ཕ་མ་གཉིས་ཀ་དུས་གཅིག་དུ་སྨན་ཁང་གཅིག་གི་ནང་
ལ་ཉལ་དགོས་ཐུག་སོང་། ཁོང་གཉིས་སྨན་བཅོས་གནང་རིང་ང་རང་ཉིན་ལྟར་བདེ་
སླར་གཞིས་གྲོང་ལྔ་པ་ནས་ཀུ་ཤལ་ནཱ་གར་བར་དུ་གོམ་པ་བརྒྱབ་ནས་ཞལ་ལག་སྐྱེལ་
བར་ཕྱིན་པ་ཡིན། དེ་དུས་སྤྱིར་བཏང་གཞུང་གི་སྤྱི་སྤྱོད་རླངས་འཁོར་དེ་འདྲ་ཡོད་
ཀྱང་དེང་སང་ནང་བཞིན་སྒེར་ལ་རྐང་འཁོར་དང་། སྣུམ་འཁོར། སྦག་སྦག་སོགས་
བཞོན་ནས་འགྲོ་རྒྱུའི་མཐུན་རྐྱེན་མེད། ཁ་ལག་སྐྱེལ་བར་འགྲོ་དུས་དཀའ་ངལ་
ཆེན་པོ་འཕྲད་མྱོང་། ང་ཚོའི་ཨ་ཁུ་ལགས་ཀྱིས་ནང་ནས་ཁ་ལག་བཟོས་ཏེ་ང་སྐྱེལ་
བར་གཏོང་གནང་གི་ཡོད། པཱ་ལགས་ནད་གཞི་དྲག་སྐྱེད་དཀའ་བ་མ་ཟད། ནང་ལ་
དངུལ་དཀོན་པོ་ཡོད་པར་བརྟེན་དཀའ་ངལ་ཆེན་པོ་འཕྲད་བྱུང་། དེ་འདྲའི་གནས་



88 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྟངས་ཤིག་གི་འོག་ང་རང་ཧ་ལམ་འུ་ཐུག་པའི་བཟོ་འདྲ་པོ་ཆགས་ནས་སེམས་
ནང་ཕ་མར་རོགས་ཕན་ལྟ་རྟོག་བྱེད་རྒྱུའི་སེམས་ཤུགས་ཤིག་སྐྱེས་བྱུང་། གང་ལ་
ཞེ་ན། ང་ལ་གཅུང་པོ་གཉིས་དང་། སྐྱེས་མ་ཐག་པའི་གཅུང་མོ་གཅིག་ཡོད། ད་
དུང་དེ་རྗེས་སུ་ཨ་མ་ལགས་ལ་བུ་མོ་གཉིས་བཙས། དེར་བརྟེན་ཁྱིམ་ཚང་ནང་ལྟོ་
གོས་ཐད་དཀའ་ངལ་ཆེན་པོ་ཞིག་འཕྲད་བཞིན་ཡོད་པར་མ་ཟད་ཁྱིམ་ཚང་ནང་ཕ་
མ་གཉིས་ཀྱིས་ལྟོ་གོས་དཀའ་ངལ་གྱི་སྐོར་གླེང་བ་ཉིན་ལྟར་རྣ་བར་ཐོས་སྟབས་རང་
ངོས་ནས་ཕ་མར་རོགས་ཕན་མ་བྱས་ན་འགྲིག་ཐབས་མི་འདུག་བསམས་ནས་སློབ་
གྲྭ་ནས་རྩ་དགོངས་ལྟ་བུར་ནང་ལས་བྱས་ནས་བསྡད་པ་ཡིན།
གཞོན་དུས་ཀྱི་གནས་སྟངས།
གཞིས་ཆགས་ཀྱི་གཞིས་མི་ཕལ་ཆེ་བ་དགུན་ཁ་ཟླ་བ་གཉིས་གསུམ་རིང་དགུན་
ཚོང་རྒྱག་པར་འགྲོ་བ་དང་། དགུན་ཚོང་གཙོ་བོ་བལ་སྟོད་སུད་ཊར་རེད། ང་ ་
རང་ཆུང་དུས་ང་ཚོའི་གཞིས་ཆགས་ལ་ར་དང་བ་ཕྱུགས་མང་པོ་ཡོད་པ་དེ་དག་
འཚོ་བར་ཐེངས་མང་འགྲོ་མྱོང་། བོད་ནང་གི་ཞིང་པའི་གནས་སྟངས་དང་འདྲ་
པོ་ཡོད། སོ་སོའི་ཉིན་གུང་གི་ཁ་ལག་དེ་ལྟོ་ཕད་ནང་ལ་བླུགས་ཏེ་སྒོ་ཕྱུགས་
རྣམས་རྩྭ་ཆུ་བཟང་སར་དེད་ནས་འཚོ་བར་འགྲོ་དགོས། དེ་བཞིན་ཤིང་སྒྲུག་པར་
འགྲོ་མྱོང་། སྐབས་རེ་ཤིང་ནགས་ལྟ་སྲུང་གི་ལས་ཀ་བྱེད་མཁན་རྒྱ་གར་བ་ཚོས་
མཐོང་སྐབས་ཤིང་གཅོད་བྱེད་གྲི་དང་ཐག་པ་གཡུགས་ནས་བྲོས་དགོས་ཐུག་པ་
དང་། སྐབས་རེ་ཁོང་ཚོའི་ལག་ཏུ་ཐེབས་ནས་ཉེས་རྡུང་ཡང་རག་མྱོང་། དེ་འདྲའི་
དཀའ་ངལ་རིམ་ཅན་འོག་གནས་ཀྱང་ཆུང་དུས་ནང་མི་ཕ་མ་སྤུན་མཆེད་ལྷན་
འཛོམས་ཀྱིས་གཞིས་ཆགས་ལ་སྡོད་སྐབས་དཔེ་མི་སྲིད་པའི་སྐྱིད་པོ་ཡོད། །



གཞོན་དུས་ཀྱི་གནས་སྟངས། 89
ཨ་མ་ལགས་ཞོགས་པ་སྔ་པོ་ནས་བཞེངས་ཏེ་མདོང་མོའི་ནང་ལ་ཞོ་དཀྲོག་
གནང་བ་དང་། ཁོང་གིས་དེ་སྐབས་གསུང་སྐད་ཆེན་པོས་ཞོ་གླུ་སྙན་པོ་དེ་འདྲ་
གཏོང་གནང་གི་རེད། ཞོ་གླུར་དམིགས་བསལ་གྱི་ཚིག་དེ་འདྲ་མེད་པར་སྤྱིར་
བཏང་གི་གྲངས་ཀ་ཞིག་གདངས་སྙན་པོ་བྱས་ནས་གཏོང་གི་འདུག ཞོ་གླུའི་ཚིག་
ནི། བཅུ་ཐམ་པ། བཅུ་གཅིག བཅུ་གཉིས་ཞེས་གདངས་རིང་འཐེན་བཞིན་
གྲངས་ཀ་བརྒྱ་ཐམ་པ་བར་བརྒྱབ་པ་གོ་མྱོང་། ཨ་མ་ལགས་ཀྱིས་ཞོ་དཀྲོགས་ནས་
མར་བཏོན་ཚར་རྗེས་བསང་དང་གསེར་སྐྱེམས་འབུལ་གནང་བ་དང་། ཞོགས་
ལྟར་ཡོན་ཆབ་དང་མཆོད་མེ་འབུལ་རྒྱུས་མཚོན་པའི་སྔ་སྲོལ་ཕྱག་མཆོད་འབུལ་
རྣམས་ཞ་ཆག་མེད་པ་ལེགས་པར་སྒྲུབ་གནང་གི་རེད། ཚེས་བཟང་དང་དུས་བཟང་
གི་སྐབས་ལ་པཱ་ལགས་ཀྱིས་སྡེ་བརྒྱད་གསེར་སྐྱེམས་དང་བསང་ཆུང་ཡིད་བཞིན་
ནོར་བུ་ཞེས་པ་སྐད་གསང་མཐོན་པོས་གཏོང་གནང་གི་འདུག སྐབས་དེར་དངོས་
གནས་སྐལ་པ་བཟང་པོའི་དུས་ཚོད་ཅིག་ཡིན་པ་ཚོར། དེང་སང་གི་དུས་ཚོད་ལ་
སོ་སོའི་འཚོ་ཐབས་ལས་དོན་ཆེད་ནང་མི་ཚང་མ་ཁ་འཐོར་ནས་འགྲོ་དགོས་ཀྱི་
ཡོད། དཔེར་ན། ཕྱི་རྒྱལ་ལ་འགྲོ་བ་དང་། ཚོང་ཁེ་སྤོགས་ཀྱི་ཆེད་ལས་ཀ་བྱེད་
པ་དེ་རིགས་ཀྱིས་ཚེས་བཟང་དུས་བཟང་ལ་ཕྱག་མཆོད་འབུལ་བྱེད་རྒྱུ་དང་། ལོ་
གསར་གྱི་མཛད་སྒོ་དགའ་སྟོན་བྱེད་ཚུལ་སོགས་སྲོལ་རྒྱུན་རྣམས་རང་བཞིན་གྱིས་
ཉམས་ཆག་དང་འཐུས་ཤོར་ཕྱིན་དང་འགྲོ་བཞིན་ཡོད་པ་ཚོར། །
དེང་སང་གི་དུས་ཚོད་ལ་སྔོན་མ་དང་མི་འདྲ་བར་ཕྱི་དངོས་པོའི་ཡར་རྒྱས་
ཤུགས་ཆེ་ཕྱིན་པ་དང་སྟབས་བསྟུན་མིའི་དགོས་མཁོ་ཡང་མང་དུ་འགྲོ་བཞིན་
པའི་འདུ་འཛིས་ནང་སེམས་ཀྱི་གཞན་ཕན་དང་། སྙིང་རྗེ། བཟང་སྤྱོད་ལ་
སོགས་པ་ཉམས་ཆག་ཏུ་འགྲོ་བཞིན་ཡོད། བོད་ཕྲུག་ཚོར་མཚོན་ནའང་ཕྱི་དངོས་



90
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པོའི་ཐད་རྗེས་ལུས་མ་ཤོར་བ་བྱེད་རྒྱུ་མ་གཏོགས་ནང་སེམས་ཀྱི་བཟང་པོའི་ཡོན་
ཏན་དང་བཟང་སྤྱོད་ལ་དོ་སྣང་དང་ཉན་འཇོག་བྱེད་མཁན་དཀོན་དུ་འགྲོ་བཞིན་
འདུག ང་ཚོའི་ཕ་མེས་ཚོས་སོ་སོའི་བུ་ཕྲུག་ཚོར་ཡ་རབས་བཟང་སྤྱོད་ཀྱི་བསླབ་
བྱ་བསྐྱོན་ནས་མི་རབས་རིམ་བརྒྱུད་ཀྱིས་བོད་མིའི་ལྷན་སྐྱེས་ཀྱི་གཤིས་ཀ་ལྟ་
བུར་གྱུར་ཡོད། འོན་ཀྱང་འབྱུང་འགྱུར་བོད་རིགས་གཞོན་སྐྱེས་ཚོས་རང་གི་བུ་
ཕྲུག་ཚོར་དེ་འདྲའི་གཤིས་བཟང་རྣམས་བརྒྱུད་སྤྲོད་བྱེད་ཐུབ་མིན་ནི་ཐེ་ཚོམ་གྱི་
གནས་ལ་གྱུར།
དེ་སྔོན་མེག་ལོཌ་ཉིན་སློབ་ཀྱི་ཚོགས་ཁང་ལེགས་གྲུབ་ཀྱི་མཛད་སྒོའི་ཐོག་
ང་ལ་གཏམ་བཤད་བྱེད་རྒྱུའི་གོ་སྐབས་ཤིག་གནང་བྱུང་། དེ་དུས་ངས། དེང་སང་
གི་དུས་ཚོད་ལ་ཕྲུ་གུ་གཞོན་སྐྱེས་མང་པོ་ཞིག་གིས་མགོ་བོའི་སྐྲ་དང་། སྟོད་ཐུང་
གི་གོང་བ། ལྷམ་མགོའི་རྩེ་སོགས་གནམ་ལ་སློང་གི་འདུག སྤྱིར་ང་ཚོ་བོད་
པའི་ལུགས་སྲོལ་ལ་རླུང་རྟ་དང་དར་ལྕོག་སོགས་རི་དང་ས་མཐོན་པོའི་སྒང་ལ་
འདོགས་པ་དང་། མཎྜལ་ཡང་ས་མཐོ་སར་འབུལ་བ། ལྷ་རྒྱལ་ཞིག་འཐེན་ཡང་
རི་མཐོ་སར་འཐེན་གྱི་ཡོད་རེད། དེང་སང་གི་གཞོན་སྐྱེས་ཚོས་སྐྲ་དང་སྟོད་ཐུང་
གོང་བ་གནམ་ལ་བསླངས་པ་དེར་ངན་ཕྱོགས་སུ་ལྟ་དགོས་དོན་མི་འདུག ཕྱི་
ལོགས་ནས་མང་པོ་ཞིག་ཡར་བསླངས་པ་བཞིན་དུ་ནང་བསམ་བློའི་ནང་གོ་
རྟོགས་དང་ཤེས་ཚད་ཡར་བསླངས་ཡོད་ཚེ་འགྲིག་གི་ཡོད་རེད། འོན་ཀྱང་ནང་
སེམས་སུ་ཚང་མ་ཉལ་བསྡད་ཡོད་པ་དེ་སྐྱོན་ཆེན་པོ་ཞིག་རེད། འདི་འདྲའི་ཐོག་
ལ་ང་ཚོས་རྒྱུན་དུ་བསམ་བློ་གཏོང་དགོས་པ་གལ་ཆེ་རེད་ཅེས་བཤད་པ་ཡིན། དེ་
ནི་ཁོ་བོའི་རྒྱུན་གཏན་རང་ཆས་ཀྱི་བསམ་ཚུལ་ཞིག་ཡིན་པ་ལས་གློ་བུར་ཐོག་
རྒྱག་ལ་གང་དྲན་བཤད་པ་དེ་འདྲ་མིན།



གཞོན་དུས་ཚོང་ལས་ལ་ཕྱིན་པ། 91
གཞོན་དུས་ཚོང་ལས་ལ་ཕྱིན་པ། །
སྤྱིར་བོད་པ་བཙན་བྱོལ་བ་དང་ཡང་སྒོས་ཕ་མའི་གནས་སྟངས་ཐབས་སྐྱོ་པོ་ཡོད་
པ་རྣམས་སྐབས་ཤིག་ནས་འཚོ་གོས་སོགས་ཀྱི་གནད་དོན་ཐོག་ནས་སློབ་གྲྭར་འགྲོ་
ཐུབ་ཀྱི་མེད། ང་རང་དེའི་ཁོངས་སུ་གཏོགས་པ་ཞིག་ཡིན། དེ་ཡང་ཕ་མའི་དཀའ་
ངལ་མངོན་སུམ་མཐོང་དུས་རང་གིས་ལྕོགས་ཚོད་ཀྱི་རོགས་ཕན་བྱེད་དགོས་སྙམ་
པའི་བསམ་བློ་འཁོར་སྟབས། རང་ལོ་བཅུ་གསུམ་བཅུ་བཞིའི་སྐབས་ནས་གཞན་
གྱི་གཡོག་པོ་བརྒྱུགས་ནས་བལ་སྟོད་སུད་ཌར་འཚོང་བར་འགྲོ་མྱོང་། སྦྱིན་བདག་
གིས་གླ་ཆ་ངའི་ཕ་མར་སྤྱོད་ཀྱི་ཡོད། ངའི་ལས་ཀ་ནི་ཚོང་རོགས་ཙམ་རེད། སྐབས་
དེ་དུས་ངས་ཚོང་ཟོག་བལ་སྟོད་སུད་ཊར་གྱི་དོ་པོ་ཡག་པོ་ཞིག་ཁྱོག་གི་མེད་ཀྱང་
གཞན་གྱི་ཕར་རོགས་ཚུར་རོགས་འོག་འགྲིག་འགྲོ་ཡི་ཡོད། ང་རང་མགོ་གྲུང་པོ་
ཡོད་སྟབས་ཚོང་རྒྱག་རོགས་ལ་ཕྲན་བུའི་ཕན་ཐོགས་ཡོང་གི་ཡོད་བཟོ་འདུག དེ་
མིན་ཁོང་ཚོས་ཚོང་རོགས་ལ་ཉར་མི་སྲིད། དེ་སྐབས་གཡོག་པོ་རྒྱུག་སའི་མི་ཚང་
དེ་ཚོས་ང་ལ་ཞོགས་ཇ་སྤྲོད་ཀྱི་མི་འདུག་ལ་ཁོ་རང་ཚོས་ཀྱང་འབྲས་རྗེས་ཇའི་ནང་
བླུགས་ནས་བཟའ་བའམ། ཡང་ན་ཇའི་ནང་ལ་རྩམ་པ་ཏོག་ཙམ་བླུགས་ནས་རྩམ་
ལྟུར་འཐུང་བ་མ་གཏོགས་གཞན་ཞོགས་ཟས་རྒྱས་པོ་ཟ་ཡི་མི་འདུག དཀའ་ལས་
དེ་འདྲ་བརྒྱབ་སྟེ་ནཱག་པུར་དང་། ཀེ་ར་ལ་མངའ་སྡེ། བྷེ་ལཱ་ཀོ་སྦིས་གཞིས་ཆགས་
ནས་ཀེ་ལོ་མི་ཊར་བརྒྱ་ཙམ་གྱི་སར་ཡོད་པའི་མཱར་ཀེ་རས་སོགས་སུ་ཚོང་རྒྱག་པར་
འགྲོ་མྱོང་། དེ་བཞིན་མཡེ་སོར་གྲོང་ཁྱེར་གྱི་གཅན་གཟན་ཁང་ཡོད་སའི་སྒོ་འགྲམ་
ལ་ངས་ཚོང་བརྒྱབ་ནས་བསྡད་མྱོང་། ཞོགས་པ་ཡར་ལངས་ཏེ་ཞོགས་ཇ་བཏུང་
ཚར་རྗེས་ལམ་སང་དོས་སྐྱེལ་འཁོར་གསུམ་སླེབས་པ་དེའི་ནང་ཚོང་ཟོག་རྣམས་
བླུགས་ཏེ་ཞོགས་པའི་ཆུ་ཚོད་དགུ་པ་ཙམ་ལ་ཚོང་རྒྱག་སར་འགྲོ་ཡི་ཡོད། ཚོང་



92 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྟོན་ས་ནི་གཅན་གཟན་ཁང་གི་སྒོ་འགྲམ་ལ་ཡིན་ཙང་ཚོང་ཟོག་རྣམས་བཀྲམས་
ཚར་རྗེས་ཏོག་ཙམ་ཚོང་བརྒྱབ་ནས་བསྡད། སྐབས་དེ་དུས་ང་རང་ཕྲུ་གུ་སོང་ཙང་
འཁྱམ་རྒྱུར་དགའ་པོ་ཡོད། གཅན་གཟན་ཁང་གི་ནང་ལྟ་སྐོར་ལ་འགྲོ་རིན་སྒོར་མོ་
གཅིག་ལེན་གྱི་རེད། ངས་ཚོང་ཟོག་ལ་རས་ཤིག་གཡོགས་ཏེ་གཡས་གཡོན་རྒྱ་གར་
རྐང་ཤུབས་དང་ཁ་དཀྲིས་སོགས་ཀྱི་ཁྲོམ་སྟོན་མཁན་ཚོར་རང་ཉིད་ཀྱི་ཚོང་ཟོག་
ལ་ལྟ་རོགས་གྱིས་ཞེས་བཅོལ་ནས་བཞག དེ་ནས་གཅན་གཟན་ཁང་གི་སྒོ་འགྲམ་
ནས་བ་དཱམ་དང་མངར་ཆའི་རིགས་ཏོག་ཙམ་ཉོས་ཏེ་གཅན་གཟན་ཁང་ནང་ཆུ་
ཚོད་གཉིས་ཙམ་འཁྱམས་ནས་སྡོད་ཀྱི་ཡོད། གཅན་གཟན་ཁང་དེའི་ནང་གཟིག་
དང་། དོམ། སྤྲེའུ། བྱིའུ་རིགས་འདྲ་མིན་ཡོད་པ་མ་ཟད། ད་དུང་མི་རྒོད་ཀྱི་ཕྲུ་གུ་
ཞིག་ཀྱང་འདུག མི་རྒོད་ཀྱི་ཕྲུ་གུ་གཟུགས་བོང་ཆེན་པོ་འདུག་ནའང་ཕྲུ་གུ་ཡིན་
ཚོད་འདུག་པ་དེས་གོམ་པ་རྒྱག་ཐུབ་ཀྱི་མི་འདུག གཅན་གཟན་ཁང་གི་ལས་ཀ་
བྱེད་མཁན་མི་གཅིག་གིས་རྟག་པར་གད་སྙིགས་གཤོ་བྱེད་ཀྱི་འཁོར་ལོ་ཞིག་ནང་མི་
རྒོད་ཀྱི་ཕྲུ་གུ་བླུགས་ཏེ་དྲུད་ནས་གང་སར་འཁྱམ་པར་ཁྲིད་སྐབས་ང་རང་ཡང་མཉམ་
དུ་འགྲོ་ཡི་ཡོད། མི་རྒོད་ཀྱི་ཕྲུ་གུ་དེར་ངས་ངང་ལག་སོགས་ཤིང་ཏོག་རིགས་ཉོས་ཏེ་
སྤྲད་ནས་ཁོ་ལ་ལག་པ་བཏང་བ་སོགས་བྱས་ཏེ་མཉམ་དུ་འཁྱམས་ནས་སྡོད་དུས་སྐྱིད་
སྣང་ཞེ་དྲག་ཚོར་གྱི་ཡོད། དེ་ནི་ཕྲུ་གུའི་སྣང་བ་རང་རེད། དེ་ནས་ཆུ་ཚོད་གཉིས་
ཙམ་རྗེས་ཕྱི་ལ་ཡོང་སྟེ་ཚོང་ཏོག་ཙམ་བརྒྱབ་ནས་སྡོད་ཀྱི་ཡོད། གཡས་གཡོན་གྱི་
ཚོང་རྒྱག་མཁན་ཚོས་ངའི་ཅ་ལག་ཡག་ཐག་ཆོད་བསྲུངས་སྟབས་རྐུན་མ་ཁྱོན་ནས་
ཤོར་གྱི་མ་རེད། དགོང་དག་ས་མ་རུབ་ཙམ་ལ་ཁྲོམ་བསྡུ་གསོག་བརྒྱབ་ཚར་རྗེས་དོས་
སྐྱེལ་འཁོར་གསུམ་གྱིས་ཚོང་ཟོག་ལེན་པར་ཡོང་བ་དང་མཉམ་དུ་ནང་ལ་ལོག་འགྲོ་
རྒྱུ་རེད། དེ་ལྟར་རིམ་པས་ཕ་མར་རོགས་ཕན་བྱེད་སེམས་ཀྱི་བསམ་བློ་ཤུགས་ཆེ་ཡོད་



གཞིས་ཆགས་ཁྲོད་ཀྱི་གནས་སྟངས། 93
དུས་ངས་དམག་མིའི་ནང་འཛུལ་རྒྱུའི་ཐབས་ཤེས་ཡོད་རྒུ་བཏོན་ཁུལ་བྱས་ཏེ་མཐའ་
མར་དྭང་སློབ་དམག་སྒར་ནང་འཛུལ་ཐུབ་ཙམ་བྱུང་སོང་།
གཞིས་ཆགས་ཁྲོད་ཀྱི་གནས་སྟངས།
སྔོན་མ་གཞིས་ཆགས་ཁག་ནང་མི་ཚང་དངོས་གནས་དབུལ་ཞིང་ཕོངས་པ་དཀའ་
ངལ་རྐྱང་རྐྱང་གི་འོག་གནས་པའི་ཁར་ད་དུང་ནད་གཞི་དྲག་པོས་ཟིན་ཡོད་པའི་
རིགས་དེ་འདྲ་ང་རང་གིས་དངོས་སུ་མཐོང་མྱོང་། ཧོན་སུར་གཞིས་ཆགས་ནང་མི་
ཚང་ཞིག་གི་ཕ་དེ་ལོ་མང་རིང་གློ་བའི་ནད་གཞིས་མནར་ནས་མཐའ་མར་འདས་
སུ་གྲོངས་གྱུར། དེ་ནས་ཨ་མ་དེ་ཡང་གློ་བའི་ནད་གཞིས་གྲོངས། ཁོང་གཉིས་ཀྱི་
བུ་དང་བུ་མོ་གཉིས་ལའང་གློ་བའི་ནད་གཞིས་ཟིན་ཏེ་རིམ་གྱིས་འདས་གྲོངས་སུ་
ཕྱིན་པ་སོགས་ཧ་ལས་པའི་གནས་སྟངས་སྐྱོ་པོ་བྱུང་སོང་། དེ་འདྲའི་གནས་སྟངས་
ཐོག་ལ་གཞུང་དང་མི་མང་ཚང་མས་རོགས་པ་དང་རྒྱབ་སྐྱོར་གནང་ཡོད་མ་རེད་
ཅེས་སྐྱོན་འཛུགས་ཞུ་རྒྱུའི་ཁུངས་གང་ཡང་མེད་ཀྱང་སྤྱིར་བཏང་རང་རིགས་མང་
དག་ཅིག་གནས་སྟངས་སྐྱོ་པོའི་འོག་ལ་གནས་འདུག་ཅེས་ཞུས་པ་ཙམ་ཡིན། །
ང་ཚོའི་གཞིས་གྲོང་དང་གཡས་གཡོན་གྱི་གཞིས་གྲོང་ཁག་ལའང་ཕ་མ་ནད་ན་
ཚས་མནར་བ་དང་། བུ་ཕྲུག་མང་པོ་ཡོད་པའི་རྐྱེན་ཀྱིས་དཔལ་འབྱོར་ཡར་རྒྱས་མ་
ཕྱིན་པར་དཀའ་ངལ་འཕྲད་བཞིན་པའི་མི་ཚང་རེ་ཟུང་ཡོད། སྤྱི་ཡོངས་ཀྱི་ཆ་ནས་
གཞིས་ཆགས་ཁག་ནང་དཀའ་ངལ་ཆེན་པོ་རྐྱང་རྐྱང་གི་འོག་ནས་ཡར་ལངས་ཡོད་
པ་དང་། དེ་ནས་ག་ལེར་དཔལ་འབྱོར་དང་འཚོ་གོས་ཀྱི་གནས་སྟངས་ཡར་རྒྱས་
ཕྱིན་ཡོད། ཕལ་ཆེར་ཕྱི་ལོ་ ༡༩༩༡ ལོ་ནས་གཞུང་འབྲེལ་གྱིས་ཨ་རིར་བོད་མི་ཆིག་
སྟོང་བཏང་སྟབས། དེ་ལ་མིག་ལྟོས་བྱས་ཏེ་གཞིས་ཆགས་ཁག་ནས་མི་ཚང་མང་པོ་



94 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཞིག་གིས་བུ་ལོན་གཡར་བ་སོགས་རང་ངོས་ནས་དངུལ་ཐབས་འཚོལ་གྱིས་ཕྱིའི་
རྒྱལ་ཁབ་ཁག་ལ་ཕྱིན་དང་འགྲོ་བཞིན་ཡོད་རེད། གཞིས་ཆགས་ཀྱི་མི་ཚང་རེ་ནས་
ཕྱིའི་རྒྱལ་ཁབ་ཁག་ནང་མི་གཅིག་རེ་བཏང་ཡོད་རེད་བརྗོད་ན་ཕལ་ཆེར་འུར་གཏམ་
དུ་མི་འགྲོ། སྤྱི་ཚོགས་ཁྱོན་ཡོངས་ལ་འགྱུར་བ་ཤུགས་ཆེན་པོ་ཞིག་ཕྱིན་སྟབས་
གཞུང་ཞབས་ཁོངས་ནས་ཀྱང་མང་པོ་ཞིག་ཕྱི་རྒྱལ་ལ་ཕྱིན་ཡོད། ཕལ་ཆེར་གངས་
ཅན་སྐྱིད་གཤོངས་ཀྱི་མི་རྙིང་པ་ཕྱེད་ཀ་ཙམ་ཕྱི་རྒྱལ་ལ་ཕྱིན་ཚར་བ་དང་། གཞུང་
ཞབས་གསར་པ་མང་པོ་ཞིག་བརྗེ་ལེན་བྱས་ཡོད་པ་ནི་ང་ཚོའི་མཐོང་ཆོས་ཡིན། ཕྱི་
རྒྱལ་ལ་སོང་བ་དེས་སྤྱི་ཚོགས་ཀྱི་འཚོ་གོས་དང་དཔལ་འབྱོར་གྱི་གནས་སྟངས་ལ་
ཕན་ཐོགས་གང་ལ་གང་འཚམ་ཏན་ཏན་བྱུང་ཡོད་རེད། ཡིན་ནའང་སྤྱི་ཚོགས་ཀྱི་
སྒྲོམ་གཞིའི་ནང་དཀའ་ངལ་ཡང་མང་པོ་བཟོས་ཡོད་པ་ནི་སྨོས་ཅི་དགོས།
བོད་ཀྱི་རིག་གཞུང་གི་བག་ཆགས་ཐོག་མ།
ཕ་མས་ཕྲུ་གུར་སོ་སོའི་ཆོས་དང་། རིག་གཞུང་། མི་རིགས། སྤྱི་ཚོགས་རྣམས་
རྩ་ཆེན་པོ་དང་གལ་འགངས་ཆེན་པོ་ཡིན་པའི་སྐོར་ལ་སློབ་གསོ་དང་། དེ་
བཞིན་སོ་སོའི་ལུང་པ་རྒྱ་དམར་གྱི་ལག་ཏུ་ཤོར་ཚུལ། རྒྱ་ནག་དམར་ཤོག་ནི་ང་
ཚོའི་ཐད་ཀའི་དགྲ་བོ་ཡིན་ཚུལ། ང་ཚོས་སོ་སོའི་ལུང་པ་འཕྲོག་མཁན་གྱི་དགྲ་
བོར་ཁ་གཏད་གཅོག་དགོས་སྟངས་སོགས་ཀྱི་བསམ་ཚུལ་དང་སློབ་གསོ་མང་
ཙམ་དང་ཤུགས་ཆེན་པོ་བསྐྱོན་ཚེ་ཕན་ཐོགས་ངེས་ཅན་ཞིག་ཡོང་ངེས། ང་རང་
ཡང་དེ་འདྲའི་སློབ་གསོའི་འོག་སོ་སོའི་ཆོས་དང་རིག་གཞུང་ཟེར་བ་དེ་གལ་ཆེན་
པོ་ཡིན་པ་མཐོང་བ་མ་ཟད་བག་ཆགས་ངེས་ཅན་ཞིག་འཇགས་མྱོང་ལ། སློབ་
གྲྭར་འགྲོ་གིན་འགྲོ་གིན་གཞས་དང་ཟློས་གར་དེ་འདྲ་འཁྲབ་མྱོང་། ང་ཆུང་ཆུང་



བོད་ཀྱི་རིག་གཞུང་གི་བག་ཆགས་ཐོག་མ། 95
སྐབས་སྦེལ་ཀོབ་ལྷ་མོ་ཚོགས་པའི་སྒྲོམ་གཞི་དེ་བཙུགས་གནང་བ་རེད། སྤྱི་ནོར་
༧གོང་ས་ྋསྐྱབས་མགོན་ཆེན་པོ་མཆོག་ས་གནས་སུ་ཆིབས་བསྒྱུར་གནང་སྐབས་
གཟིགས་ཕུད་འབུལ་རྒྱུའི་གོ་སྐབས་བྱུང་བ་ཙམ་མ་གཏོགས་ཚོགས་པའི་མིང་
བཏགས་ཏེ་ཚོགས་པ་བཙུགས་བཞག་པ་དེ་འདྲ་མི་འདུག་སྙམ། དེ་ནས་ག་ལེར་
ཕྱི་ལོ་ ༡༩༧༧ ལོར་ལྷ་མོའི་ཚོགས་པ་འཛུགས་དུས་ང་འཛིན་གྲྭ་ཕལ་ཆེར་བཞི་པ་
ལྔ་པ་ཙམ་ལ་སླེབས་ཡོད། དེ་དུས་ང་ལོ་བཅུ་གསུམ་བཅུ་བཞི་ཙམ་ཞིག་ཡིན། དེ་
སྐབས་ལྷ་མོ་ཚོགས་པ་འཛུགས་རྒྱུར་འཁྲབ་སྟོན་པ་དགོས་ཀྱི་འདུག་ཅེས་ཁོང་ཚོས་
གསལ་བསྒྲགས་མང་པོ་ཞིག་བྱས་སོང་། ང་རང་སློབ་གྲྭར་འགྲོ་སྐབས་ཡིན་ནའང་
ལྷ་མོ་ཚོགས་པའི་ནང་འཛུལ་བ་དང་། ཚོགས་མི་དང་པོའི་གྲས་རེད་འདུག ལྷ་མོ་
ཚོགས་པའི་ནང་ཡོད་པའི་མི་རྙིང་པ་འགའ་ཞིག་ད་ལྟ་ཡང་ཡོད་རེད། མང་པོ་ཞིག་
ནི་འདས་གྲོངས་སུ་གྱུར་འདུག ང་རང་གིས་དྲན་ཐོག་ལ་དེ་དུས་ཞོགས་པ་སོ་སོའི་
ནང་ནས་ལྟོ་ཟ་དགོས་པ་དང་། ཉིན་གུང་ཁ་ལག་ཀྱང་སོ་སོའི་ནང་ནས་བཟོས་ཏེ་
ཁུར་དགོས། གཞིས་གྲོང་ནས་ཐག་རིང་ཙམ་ལ་ཨིམ་ལཱིའི་སྡོང་པོ་ཆེན་པོ་ཞིག་ཡོད་
པ་དེའི་གྲིབ་བསིལ་འོག་ཉིན་གང་ལྷ་མོ་སྦྱོང་བརྡར་བྱས་ནས་སྡོད་པ་དང་། རྔ་ཡི་
ཚབ་ཏུ་སྣུམ་གྱི་ལྕགས་ཀྲིན་དེ་འདྲ་རྡུང་གི་རེད། སོ་སོའི་རིག་གཞུང་སྲུང་སྐྱོབ་བྱེད་
རྒྱུ་དེ་གལ་ཆེན་པོ་ཡིན་པ་༧སྐྱབས་མགོན་རིན་པོ་ཆེས་རྒྱུན་དུ་བཀའ་ཡང་ཡང་
ཕེབས་ཀྱི་ཡོད་ལ། དོན་དངོས་ཐོག་ལའང་རང་རེ་བོད་པའི་རིག་གཞུང་གལ་ཆེན་
པོ་དང་རྩ་ཆེན་པོ་རེད། ང་ཚོས་ངེས་པར་སོ་སོའི་རིག་གཞུང་སྲུང་སྐྱོབ་དར་སྤེལ་
བྱེད་དགོས་ཀྱི་རེད་ཅེས་ལབ་ནས་སྐབས་དེར་རྡོ་རྡོ་ལགས་དང་། ཀུན་བདེ་གླིང་
སྐུ་ཞབས་ཐུབ་བསྟན་ལགས། ཨ་མ་ཟླ་ཆུང་ལགས། སྐུ་ཞབས་བློ་གྲོས་ལགས། ཨ་
ཅག་ཕུར་སྒྲོན། སྐུ་ཞབས་བུ་ལགས། ཁོང་གི་སྐུ་ཟླ་བློ་བཟང་ལགས། ཇོ་དོན་གྲུབ་



96 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བཀྲ་ཤིས། ཐུབ་བསྟན་པདྨ་ལགས། ཨ་ལྷག་པ་དོན་གྲུབ། ཨ་ལྷ་རྒོད་རྒན་པ་དང་
ཆུང་པ། བསོད་ནམས་བསྟན་འཛིན། ཨ་ཨ་འབྲུག ཨ་ལྷ་མོ། ཨ་དབང་ལགས་
ཟེར་བ་སོགས་ཀྱིས་འགན་ཁུར་གཙོ་བོར་བཞེས་གནང་བ་རེད། ཁོང་རྣམ་པའི་
ཁྲོད་ནས་ཁ་ཤས་ཤིག་མ་གཏོགས་མང་ཆེ་བ་ད་ཆ་འདས་གྲོངས་སུ་གྱུར་ཟིན། ང་
ཚོའི་ཁྲོད་ནས་ཁ་ཤས་ཤིག་གིས་སོ་སོས་ལྷ་མོ་འཁྲབ་མི་ཤེས་ནའང་འཁྲུབ་མི་
གཞན་ཚོར་འཁྲབ་ཆས་གཡོག་རོགས་དང་ཆུ་བླུགས་རོགས་ཚུན་ཆད་རྒྱབ་སྐྱོར་
ཀྱིས་དཀའ་ལས་མི་ཉུང་བ་བརྒྱབ་པ་རེད། ང་ཚོར་འཁྲབ་ཆས་རྐང་ཁ་ཤས་ཤིག་
མ་གཏོགས་མེད་ཀྱང་དེ་དག་བླུགས་སའི་སྒམ་ལ་སྒོ་ལྕགས་ཉོ་བྱེད་ཀྱི་དངུལ་ཙམ་
ཡང་མི་འདུག་ཟེར་བའི་སྐད་ཆ་བྱུང་བ་དངོས་བདེན། འོན་ཀྱང་རིམ་པས་དཀའ་
ལས་བརྒྱབ་སྟེ་ལྷོ་ཕྱོགས་ཀྱི་གཞིས་ཆགས་ཁག་བཞི་ལྔ་ཞིག་ཡོད་པ་ཚང་མའི་
ནང་ལ་འཁྲབ་སྟོན་བྱེད་པར་ཕྱིན། མི་མང་ཚོས་མ་དངུལ་ཞལ་འདེབས་བརྒྱབ་
པ་དང་། ༧སྐུ་སྒེར་ཡིག་ཚང་ནས་༧སྐྱབས་མགོན་རིན་པོ་ཆེའི་བཀའ་འབྲེལ་
དམིགས་བསལ་དགོངས་བཞེས་གནང་སྟེ་སྦེལ་ཀོབ་ལྷ་མོ་ཚོགས་པར་ཧིན་སྒོར་
འབུམ་གཅིག་གམ་གཉིས་ཙམ་གསོལ་རས་བཀྲིན་བསྩལ། ད་དུང་༧གོང་ས་
མཆོག་ནས་སྦེལ་ཀོབ་ལྷ་མོ་ཚོགས་པར་དམིགས་བསལ་ལམ་སྟོན་བཀའ་སློབ་དེ་
འདྲ་མང་པོ་ཕེབས་པར་བརྟེན། ལྷ་མོ་ཚོགས་པ་དེ་བཞིན་བོད་མི་རིགས་ཀྱི་རྩ་ཆེའི་
རིག་གཞུང་སྲུང་སྐྱོབ་ཀྱི་ཆ་ཤས་སུ་སྲ་བརྟན་འཛུགས་ཐུབ་པ་བྱུང་བ་རེད། དེ་ལྟར་
སོ་སོས་མིག་མཐོང་ལག་ཟིན་བྱུང་བའི་གནད་དོན་དེ་འདྲའི་ཐོག་ནས་སེམས་ནང་
རང་མི་རིགས་ཀྱི་ཐུན་མིན་གཞས་དང་ཞབས་བྲོ་ལ་སོགས་པའི་རིག་གཞུང་རྣམས་
གལ་ཆེན་པོར་བརྩིས་ཏེ་ད་ལྟ་བར་དེ་འདྲའི་ཐོག་ལ་རང་ངོས་ནས་གང་ཐུབ་ཀྱིས་
རོགས་ཕན་སྲི་ཞུ་བསྒྲུབས་དང་སྒྲུབ་བཞིན་ཡོད།



དྭང་སློབ་དམག་སྒར་དུ་ཞུགས་པ། 97
དྭང་སློབ་དམག་སྒར་དུ་ཞུགས་པ།
ཕ་མའི་བསླབ་བྱའི་ནང་རྒྱ་མི་གུང་ཁྲན་ང་ཚོའི་དགྲ་བོ་ཡིན་པ་དང་། ཁོང་ཚོ་
ང་ཚོའི་ལུང་པ་ནས་ཕྱིར་འབུད་གཏོང་དགོས་ལ་སོགས་པ་མང་པོ་ཞིག་རྒྱུན་དུ་
གསུང་གི་ཡོད་ནའང་སོ་སོའི་ངོས་ནས་གང་འདྲ་བྱེད་དགོས་མིན་ཤེས་ཀྱི་མི་
འདུག དེ་ར་དུན་གྱི་ཕྱོགས་སུ་དམག་སྡེ་ ༢༢ ཞེས་པའི་དྭང་སློབ་དམག་སྒར་
ཞིག་ཡོད་པ་དེའི་ནང་དམག་མིར་འཛུལ་དགོས་ཡོད་པའི་གསལ་བསྒྲགས་ཤུགས་
ཆེན་པོ་བྱས་སོང་། ང་རང་སློབ་སྦྱོང་བྱེད་རྒྱུའི་བསམ་བློ་བརླགས་སྟབས་རྒྱ་མིར་
ཁ་གཏད་གཅོག་དགོས་ན་དམག་མི་ལ་འགྲོ་ན་མ་གཏོགས་རེ་བ་མི་འདུག་བསམས་
ཏེ། ཐེངས་གཅིག་དམག་མིར་འགྲོ་རྩིས་བྱེད་སྐབས་ལོ་བཅོ་ལྔ་ལས་མིན་སྟབས་
ལོ་ཆུང་དྲགས་པ་དང་། གཟུགས་པོའི་ལྗིད་ཚད་ཀི་ལོ་བཞི་བཅུ་མ་ལོངས་ནས་
དམག་མི་ནང་འཛུལ་ཐུབ་པ་བྱེད་དགོས་སྙམ་པའི་ང་རྒྱལ་ཞིག་ཡོད་ནའང་ཚུད་
མ་བྱུང་། དེ་ནས་ལོ་གཉིས་ཙམ་གྱི་རྗེས་སུ་མ་གཏོགས་དམག་མིར་ཚུད་ཀྱི་མི་
འདུག་སྙམ་སྟེ་ང་ཚོ་གཞིས་གྲོང་ལྔ་པའི་དམག་མི་ཇོ་འཕྲིན་ལས་གུང་སེང་ལ་
ཕེབས་སྐབས་ཉིན་ལྟར་ཁོང་ལ་ང་རང་དམག་མིར་ཁྲིད་རོགས་ལབ་ནས་ཨུ་ཚུགས་
བརྒྱབ་སྟེ་བསུན་པོ་བཟོས་མྱོང་། རང་ཉིད་དམག་མིར་འཛུལ་ཞུགས་ཐུབ་པ་བྱེད་
རྒྱུའི་སེམས་ཤུགས་བཅངས་པ་ལྟར་མཐའ་མར་ཕྱི་ལོ་ ༡༩༨༠ ཟླ་ ༨ པའི་ནང་
དྭང་སློབ་ཏུ་ཚུད་ཐུབ་པ་བྱུང་། དྲང་པོར་ཞུས་ན་དམག་སྒར་ནང་སློབ་སྦྱོང་བྱེད་རྒྱུ་
དང་། དྲག་སྦྱོང་བྱེད་རྒྱུ་སོགས་སྡུག་དཀའ་ལས་མང་པོ་ཞིག་རྒྱག་དགོས་ཀྱི་འདུག་
པས་སྐྱིད་པ་མི་འདུག་ཀྱང་ཁོ་བོས་དེ་དག་གདོང་ལེན་བྱས་པ་ཡིན། དེ་དུས་ཕྲན་
རང་ཕལ་ཆེར་ལོ་བཅུ་བདུན་རེད། དམག་མིའི་སྒྲིག་འཛུགས་ནས་དཀའ་ངལ་
གྱིས་སྡོད་སྙིང་མ་འདོད་པར་ཕ་མ་དང་རང་ཁྱིམ་དྲན་ནས་ཕལ་ཆེར་བྲོས་དགོས་



98
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྙམ་པའི་བསམ་བློ་ཡང་འཁོར་མྱོང་། འོན་ཀྱང་སྐབས་རེ་སེམས་ཤུགས་བསྐྱེད་
ཏེ་དེ་འདྲ་བྱས་ན་འགྲིག་གི་མ་རེད་སྙམ་མུར་ལོ་གཉིས་ཕྱིན་སོང་། དེའི་རིང་བྷོ་
ཡི་སུ་ཞེས་སློབ་གྲྭ་ནང་བཞིན་བྱས་ནས་དབྱིན་ཇི་དང་། བོད་ཡིག ཧིན་དྷི། ཨང་
རྩིས། སྤྱི་ཚོགས་རིག་གནས་སོགས་སློབ་ཚན་ཆ་ཚང་སློབ་འཁྲིད་གནང་བ་ལྟར་
རང་ཉིད་ནས་ཧུར་བརྩོན་ཆེན་པོས་སྦྱངས་པ་ཡིན། བྷོ་ཡི་སུ་ཟེར་བའི་དམག་མིའི་
སློབ་གྲྭ་དེ་ནས་ང་རང་དམག་མི་རྒན་པའི་ཁོངས་གཏོགས་སུ་སློབ་སྦྱོང་ལ་བཏང་
སོང་། དེར་ཡང་སློབ་སྦྱོང་ཐོག་ཧུར་ཐག་བྱས་འབྲས་རང་ལོ་བཅུ་དགུ་ཉི་ཤུ་ཙམ་
ལ་སླེབས་དུས་དམག་མི་རྒན་པའི་གྲས་ལ་ཚུད་བྱུང་།
གང་ལྟར་ཕ་མ་ཚོས་རྒྱ་དམར་ང་ཚོའི་དགྲ་བོ་ཡིན་པས་ཁ་གཏད་གཅོག་
དགོས་རེད་གསུངས་པ་དང་། ང་ཚོའི་བོད་དེ་རྒྱ་མིས་ཧམ་བཟས་བྱས་པས་མ་ཚད་
ཉམ་ཆུང་བོད་མི་ཚོར་སྡུག་སྦྱོང་མནར་གཅོད་བཏང་ནས་བོད་མི་མང་པོ་དུས་མིན་
རྐྱེན་འདས་སུ་བཏང་སྐོར་ལོ་རྒྱུས་གསུང་དུས་སེམས་ཤུགས་འཕར་ཏེ་དམག་མིའི་
ནང་ལ་འཛུལ། ཁ་ནང་ལ་ཁྲག་གི་དྲི་མ་ཁ་ཁ་བར་དམག་སྦྱོང་ཧུར་ཐག་བྱས་དོན་
སློབ་སྦྱོང་མང་པོ་ཞིག་ཐོན་ཐུབ་པ་བྱུང་སོང་། སློབ་སྦྱོང་དེ་ཚོའི་རིགས་ལ་རང་
ངོས་ནས་འགྲོ་སོང་གཏོང་དགོས་བྱུང་ན་འགྲོ་སོང་ཆེན་པོ་རེད། དམང་སྦྱོང་བྱེད་
སྐབས་གནམ་གྲུའི་ནང་ནས་གནམ་མཆོང་རིགས་འདྲ་མིན་དང་། དེ་བཞིན་བྲག་
ལ་འཛེགས་སྟངས། གོ་མཚོན་མེད་པར་འཛིང་སྟངས། གོ་མཚོན་ཡོད་པའི་ཐོག་
ནས་འཛིང་སྟངས་སོགས་སློབ་གནང་གི་ཡོད། ཤུགས་རྩལ་འདྲ་མིན་འགྲན་སྡུར་
བྱེད་པའི་ཁྲོད་ནས་ཁོ་བོས་ཨང་ཀི་ཡག་པོ་ལེན་མྱོང་ལ། ཤུགས་ཚུལ་རང་གི་ཐོག་
ལ་དམིགས་བསལ་སྦྱོང་བརྡར་སློབ་སྦྱོང་དང་། གོ་མཚོན་གྱི་རིགས་མི་འདྲ་བ་མང་
པོ་ཞིག་བཀོལ་སྤྱོད་བྱེད་སྟངས་ཐད་སློབ་སྦྱོང་བྱས་ཏེ་འགྲན་སྡུར་ནང་ཨང་དང་པོ་



དྭང་སློབ་དམག་སྒར་དུ་ཞུགས་པ། 99
གཉིས་པ་དེ་འདྲ་ལེན་མྱོང་། རྗེས་སུ་དགེ་རྒན་བྱེད་སྐབས་ཀྱང་རང་ཉིད་ཀྱི་གང་
ཤེས་པ་རྣམས་གཞན་ལ་བསླབས་པ་ཡིན།
དམག་སྒར་སྡོད་རིང་སིལ་པོལ་དང་རྐང་རྩེད་པོ་ལོ་སོགས་བརྩེས་ཏེ་སྣང་
བ་སྐྱིད་པོ་བྱས་ཏེ་གྲུབ་འབྲས་འབུར་ཐོན་གྱི་སྦྱོང་བརྡར་རིགས་འདྲ་མིན་བྱས་པ་
ཡིན། དམག་སྒར་ནང་དགེ་རྒན་གྱི་སློབ་སྦྱོང་རིགས་འདྲ་མིན་བྱས་རྗེས་དམག་
སྒར་གྱི་དབུས་སློབ་གཉེར་ཁང་ཟེར་བའི་ནང་ལོ་བཞི་ལྷག་ཙམ་རིང་དགེ་རྒན་
བྱས་པ་ཡིན། སྐབས་དེར་སློབ་ཕྲུག་ཕལ་ཆེར་གྲངས་ཚད་སྟོང་ཕྲག་ལོངས་ངེས་
ཡོད། དགེ་རྒན་ང་རང་གཅིག་པུ་མ་ཡིན་པར་མང་པོ་ཡོད་ནའང་གང་ལྟར་སློབ་
ཕྲུག་གྲངས་ཚད་དེ་འདྲ་ཞིག་ལ་སློབ་སྦྱོང་སྤྲད་པ་རེད། དམག་སྒར་ནང་རྩལ་སྦྱོང་
བྱེད་སྒོའི་རྣམ་གཞག་མང་པོ་ཡོད་ཀྱང་ཚང་མ་འདིར་བརྗོད་མ་བདེ། གང་ལྟར་བྱེད་
སྒོ་དེ་དག་ནང་རང་ཉིད་ནས་དངོས་གནས་ཚད་ལོངས་པའི་སློབ་སྦྱོང་དང་འགྲན་
སྡུར་བྱས་རྗེས་ལྷག་བསམ་རྣམ་དག་གིས་དགེ་རྒན་གྱི་ཞབས་ཕྱི་ཞུས་པ་ཡིན། དེ་
ལྟར་ལོ་བཞི་ལྷག་ཙམ་སོང་སྐབས་ཤིག་ལ་༧སྐྱབས་མགོན་རིན་པོ་ཆེའི་སྐུ་སྲུང་
ལ་འགྲོ་དགོས་པ་རེད་ཅེས་བཀའ་ཕེབས་དུས་ང་རང་གིས་བསོད་ནམས་བསགས་
འདུག་སྙམ་པའི་ཚོར་སྣང་བྱུང་། སྐུ་སྲུང་ཞབས་ཕྱི་ལོ་བཞི་མ་ཟིན་ཙམ་ཞུས་རྗེས་
ལུགས་མཐུན་དགོངས་ཞུ་ཕུལ་བ་ཡིན།
མདོར་ན། ང་རང་ཐོག་མར་དྭང་སློབ་ནང་འཛུལ་རྗེས་རྒན་བདག་དང་། དེ་
ནས་རིམ་པས་དགེ་རྒན་གྱི་ལས་ཁུར་ཞུས། གོང་ཞུས་བཞིན་དམག་སྦྱོང་སྣ་ཚོགས་
ནང་ཞུགས་ཏེ་ཕན་ཚུན་འགྲན་སྡུར་གྱིས་རྩེ་ཕུད་ལ་སླེབས་བཞག་པ་མ་གཏོགས་
ལྟག་སྒོ་བརྒྱུད་པའི་བཟོ་དང་། ཕ་མ་སྤུན་མཆེད་དང་དགའ་ཉེ་བློ་དཀར་ཚོས་རྒྱབ་
སྐྱོར་བྱས་ནས་ཡར་འཐེན་པ་དེ་འདྲ་གང་ཡང་མིན། ངའི་ཕ་མར་མཚོན་ན་ཞིང་



100
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པ་ཉམ་ཐག་ཡིན་པ་དང་། དེ་འདྲའི་ཞིང་པ་ཉམ་ཐག་གི་ཕྲུ་གུ་ཞིག་གིས་སོ་སོའི་
དཀའ་སྤྱད་སྙིང་རུས་ལ་བརྟེན་ནས་འཛམ་གླིང་མང་ཚོགས་ཀྱིས་དད་བཀུར་ཞུ་
སའི་སྤྱི་ནོར་༧གོང་ས་སྐྱབས་མགོན་རིན་པོ་ཆེའི་སྐུ་སྲུང་ཞབས་ཕྱི་ཞུ་རྒྱུའི་གོ་
སྐབས་ཐོབ་པ་ནི་ཤིན་ཏུ་ནས་སྐལ་པ་བཟང་པོ་ཡིན་སྙམ་གྱི་ཡོད།
དེས་ག་རེ་མཚོན་གྱི་ཡོད་དམ་ཞེ་ན། ང་རང་ཚོའི་སྤྱི་ཚོགས་ནང་མང་
གཙོའི་རང་དབང་ཚད་ལྡན་ཞིག་ཡོད་པས་མི་མང་རྣམས་ལ་མང་གཙོའི་རང་
དབང་དང་། ཁེ་ཕན། འདྲ་མཉམ་ཀྱི་ཐོབ་ཐང་སྤྱོད་རྒྱུ་ཡོད་པ་མཚོན། བོད་པའི་
གཏམ་དཔེར་ཡང་། ཨ་མའི་བུ་ལ་ཡོན་ཏན་ཡོད་ན། དགའ་ལྡན་ཁྲི་ལ་བདག་
པོ་མེད། ཅེས་པ་ལྟར་སོ་སོར་འཇོན་ཐང་ཡོད་ཚེ་སྤྱི་ཚོགས་ཀྱི་སྡིངས་ཆའི་སྟེང་
སླེབས་ཐུབ་པ་དང་། ང་རང་ལྟ་བུར་མཚོན་ན་རྒྱབ་རྟེན་བཅོལ་སའི་སྤུན་མཆེད་
དེ་འདྲ་མེད་ལ། བོད་ཀྱི་གཞུང་ཞབས་ནང་མགོ་འདྲེན་བྱེད་མཁན་གྱི་གནས་
རིམ་མཐོ་བའི་མི་སྣ་དང་དཔལ་འབྱོར་གྱི་རྒྱབ་རྟེན་བཅོལ་ས་དེ་འདྲ་གང་ཡང་
མེད། སོ་སོ་རང་གིས་སྤྲེལ་ལད་འཁྲབ་པ་སོགས་གང་ཡང་མེད་ཀྱང་ྋརྒྱལ་བའི་
སྐུ་སྲུང་བྱེད་རྒྱུའི་སྐལ་བཟང་གོ་སྐབས་ཤིག་ཐོབ་པ་རེད། དེ་ཡང་ཕྱོགས་གཞན་
ཞིག་ནས་སོ་སོས་དཀའ་ལས་བརྒྱབ་པ་དང་། རང་ནུས་ཀྱི་ལྕོགས་ཚོད་ཀྱིས་སྡུག་
རུས་བྱས། འགྲན་སྡུར་རིམ་བྱས་མཐར་རྩེ་ཏོག་གིས་༧གོང་ས་༧སྐྱབས་མགོན་
ཆེན་པོའི་སྐུ་སྲུང་ཚུན་སླེབས་པ་རེད། དེས་ན་ན་གཞོན་ཚོས་དེང་རབས་ཀྱི་ཁྲ་
ཁྲ་ཟིང་ཟིང་རྐྱང་པར་མགོ་མ་འཁོར་བར་རང་གིས་གང་ཞིག་བསྒྲུབ་འདོད་པ་དེའི་
ཐོག་ལ་དཀའ་ལས་གྲུབ་འབྲས་སོན་པ་ཞིག་རྒྱག་ཐུབ་ཚེ། ཆེ་ཆུང་ལ་མ་ལྟོས་པར་
སྤྱི་ཚོགས་ལ་ཕན་པའི་ཞབས་འདེགས་ནུས་པ་ཐོན་པ་ཞིག་ཞུ་ཐུབ་ཀྱི་རེད་ཅེས་
གསལ་པོར་ཞུ་འདོད་བྱུང་། ་



ྋགོང་ས་མཆོག་གི་སྐུ་སྲུང་དང་། ནང་ཆོས་ལ་ཐོས་བསམ། 101
༧གོང་ས་མཆོག་གི་སྐུ་སྲུང་དང་། ནང་ཆོས་ལ་ཐོས་བསམ།
ཕྱི་ལོ་ ༡༩༨༩ ལོ་མཇུག་ནས་ཕྱི་ལོ་ ༡༩༩༣ ཟླ་ ༧ བར་ལོ་གསུམ་ལྷག་རིང་
ྋསྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་གི་སྐུ་སྲུང་ཞབས་ཞུའི་སྐལ་
བཟང་གོ་སྐབས་ཐོབ་པ་ལྟར་རང་འཁྲིའི་ལས་དོན་གང་ཅིར་སྲི་ཞུ་ཧུར་ཐག་ཞུས་
པ་ཡིན། ཆུང་དུས་འཛིན་གྲྭ་ལྔ་པ་ཙམ་ཞིག་མ་གཏོགས་སློབ་སྦྱོང་བྱ་རྒྱུའི་གོ་སྐབས་
མ་ཐོབ། སྤྱིར་བཏང་ང་རང་དེབ་དང་ཁ་མ་བྲལ་བར་དཀའ་ལས་བརྒྱབ་ནས་སློབ་
སྦྱོང་ལ་བརྩོན་འགྲུས་གང་འཚམ་བྱས་མྱོང་། སྐུ་སྲུང་བྱེད་སྐབས་དུས་ཚོད་སྟོང་
པ་ནམ་བྱུང་ལ་དབྱིན་བོད་དགེ་རྒན་བཙལ་ན་ས་ཟུར་དུ་སློབ་སྦྱོང་གང་ཐུབ་བྱས་
པ་ཡིན། སྔོན་མ་དམག་སྒར་ནང་སྡོད་པའི་སྐབས་སུའང་སོ་སོའི་ཉལ་ཁང་གཅིག་
པ་རྣམས་ལ་བསྟུན་མཁས་ཀྱིས་མ་ཤེས་པ་རྣམས་སྐད་ཆ་དྲིས་ནས་ཤེས་ཐབས་བྱེད་
ཀྱི་ཡོད་ལ། ཤེས་ལྡན་པ་ཚང་མར་གུས་བརྩི་ཞུ་ཡི་ཡོད། དེ་དུས་དམག་སྒར་ནང་
དགོང་མོའི་ཆུ་ཚོད་དང་པོ་གཉིས་པ་བར་དུ་མ་ཉལ་བར་སློབ་སྤྱོང་བྱས་ནས་སྡོད་
ཀྱི་ཡོད། སྐབས་རེ་སློབ་སྦྱོང་བྱེད་ཀྱིན་གཉིད་ཤོར་བ་དེ་འདྲའང་བྱུང་མྱོང་། །
༧གོང་ས་༧སྐྱབས་མགོན་རིན་པོ་ཆེའི་སྐུ་སྲུང་ཞབས་ཕྱི་ཞུས་རྗེས་དམག་
སྒར་ནས་ལུགས་མཐུན་གྱི་རྩ་དགོངས་ཞུས་པ་ཡིན། སྐབས་དེར་ང་རང་གི་སེམས་
ནང་བོད་ཀྱི་ནང་ཆོས་དེ་རྩ་ཆེན་པོ་ཡིན་པ་དང་། དེར་ཐོས་བསམ་སློབ་སྦྱོང་བྱེད་
རྒྱུ་ཧ་ཅང་གལ་འགངས་ཆེན་པོ་མཐོང་བྱུང་། དེར་བརྟེན་དམག་སྒར་ནས་དགོངས་
པ་ཞུས་རྗེས་དྷ་ས་རིགས་ལམ་སློབ་གཉེར་ཁང་དུ་ཟུར་ཞུགས་ཀྱིས་སློབ་གཉེར་བྱས་
པ་ཡིན། རིགས་སློབ་ཏུ་སྡོད་རིང་ལྟོ་དོད་ཕུལ་ཏེ་ཞལ་ལག་དེ་ནས་ཞུས་ཤིང་། ཉེ་
འཁོར་དུ་ཁང་པ་ཞིག་གླས་ནས་བསྡད། ཟརྒན་ལགས་རྣམ་པས་དཔེ་ཁྲིད་དང་རིག་
གནས་སློབ་ཁྲིད་གནང་སྐབས་འཛིན་གྲྭར་ཆད་མེད་ངོ་བཅར་དང་། ད་དུང་གངས་



102 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྐྱིད་བོད་ཀྱི་དཔེ་མཛོད་ཁང་དུ་ཡོང་སྟེ་རྣམ་གྲྭ་མཁན་ཟུར་དགའ་བྱང་ཀོང་པོ་དགེ་
བཤེས་ཟླ་བ་ལགས་དང་སེར་བྱེས་དགེ་བཤེས་བསོད་ནམས་རིན་ཆེན་ལགས་
གཉིས་ཀྱི་ནང་ཆོས་དཔེ་ཁྲིད་བཅས་ལ་བཅར་བ་ཡིན། ཕལ་ཆེར་ལོ་གསུམ་ལྷག་
ཙམ་རིང་དེ་ལྟར་ནང་ཆོས་ལ་སློབ་གཉེར་བྱེད་རྒྱུའི་གོ་སྐབས་བཟང་པོ་བྱུང་། རང་
ཉིད་ལ་ཕན་ཐོགས་ཆེན་པོ་བྱུང་སོང་། ནང་ཆོས་དང་འབྲེལ་བའི་དབྱིན་སྒྱུར་གྱི་
དཔེ་དེབ་ཀྱང་མང་པོ་ཀློག་མྱོང་། སོ་སོས་ག་ཚོད་ཤེས་དང་མ་ཤེས་ཟེར་བ་ནི་གནས་
ཚུལ་ཐ་དད་རེད། གཙོ་བོ་ནང་ཆོས་ནང་གསུངས་པ་བཞིན་བག་ཆགས་བཟང་པོ་
འཇོག་རྒྱུར་ཡིད་ཆེས་དང་དད་པའི་དབང་གིས་དྷ་རམ་ས་ལ་ཞེས་རི་རྡོག་རྡོག་སྒང་
ལ་ཆགས་པའི་གནས་འདིར་བླ་མ་རྩ་ཆེན་མང་པོའི་ཞབས་ལ་གཏུགས་པ་ཡིན།
དེ་བཞིན་ཆོས་རིག་དྲུང་ཆེ་ཟུར་པ་སྒར་རྗེ་ཁམས་སྤྲུལ་རིན་པོ་ཆེ་(འཇམ་
དབྱངས་དོན་གྲུབ་)དང་། ལྡན་མ་བློ་ཆོས་རིན་པོ་ཆེ། རྣམ་རྒྱལ་གྲྭ་ཚང་གི་མཁན་
ཟུར་དགེ་བཤེས་ཟླ་བ་ལགས། དགེ་བཤེས་བསོད་ནམས་རིན་ཆེན་ལགས། མཚན་
ཉིད་སློབ་གྲྭའི་རྒན་དམ་པ་བློ་བཟང་རྒྱ་མཚོ་ལགས། དགེ་བཤེས་ངག་དབང་བཀྲ་
ཤིས། མཚན་ཉིད་རྒན་བློ་བཟང་ཟླ་བ་ལགས་བཅས་ཀྱི་སྐུ་མདུན་ནས་དཔེ་ཁྲིད་མི་
ཉུང་ཙམ་ཞུ་མྱོང་། ཁོང་རྣམ་པ་མཁས་པ་བསམ་གྱིས་མི་ཁྱབ་པ་ཤ་སྟག་རེད། ནང་
ཆོས་གཅིག་པུ་མ་ཡིན་པར་སྐད་ཡིག་སོགས་རིག་གནས་ཁག་ལའང་དོ་སྣང་སློབ་
སྦྱོང་བྱས་པ་ཡིན། བོད་ཀྱི་དཔེ་མཛོད་ཁང་གི་ལས་བྱེད་ན་ག་སངས་རྒྱས་བསྟན་
དར་ལགས་ཀྱི་བོད་ཡིག་འཛིན་གྲྭར་ཐེངས་མང་བཅར་བ་དང་། ཟུར་དུ་སྙན་
ངག་དང་སུམ་རྟགས་དེ་ཚོ་སྦྱངས། སྐུ་ངོ་སྣར་སྐྱིད་ངག་དབང་དོན་གྲུབ་ལགས་
ཀྱི་མདུན་ནས་བོད་ཀྱི་རྒྱལ་རབས་སྐོར་སོགས་ཆེད་སྦྱོང་བྱེད་མྱོང་བ་ནི་སོ་སོའི་



བརྗེད་མི་ཐུབ་པའི་ཉིན་མོ་ཞིག 103
མི་རིགས་ཀྱི་ཆོས་དང་རིག་གཞུང་ལ་བག་ཆགས་བཟང་པོ་འཇོག་རྒྱུའི་ཆེད་དེ་དག་
ལ་དོ་སྣང་སློབ་སྦྱོང་བྱས་པ་ཡིན།
དེ་སྐབས་ང་རང་སྐུ་སྲུང་ཡིན་སྟབས་༧སྐྱབས་མགོན་རིན་པོ་ཆེ་དང་ལྷན་
དུ་སྐུ་བཅར་ཞུ་དགོས་ཀྱི་ཡོད། མི་ཚོས་ང་ཚོར་སྐུ་ངོ་ཞེས་འབོད་ནས་བརྩི་བཀུར་
ཆེན་པོ་ཞུ་ཡི་ཡོད་པ་དེ་ནི་སོ་སོ་མི་སྒེར་གྱིས་འཇོན་དྲགས་པ་གང་ཡང་མ་ཡིན་
པར་༧སྐྱབས་མགོན་རིན་པོ་ཆེའི་ཐུགས་རྗེའི་བྱིན་རླབས་ཉག་གཅིག་ཡིན་པ་ང་
རང་གིས་ཤེས་ཀྱི་ཡོད། སྐུ་སྲུང་བྱེད་རིང་གྱོན་གོས་དེ་ཚོ་ཡག་པོ་གྱོན་ཤོག་ཅེས་
བཀའ་གཏོང་མཁན་མེད་ཀྱང་༧སྐྱབས་མགོན་རིན་པོ་ཆེའི་སྐུ་སྲུང་གི་ཞབས་ཕྱི་
ཞུ་ཡི་ཡོད་སྟབས་སོ་སོའི་ངོས་ནས་དང་འདོད་ཆེན་པོས་གྱོན་གོས་གཙང་མ་དང་
ལེགས་པོ་གྱོན་ཁུལ་བྱེད་ཀྱི་ཡོད། ༧སྐྱབས་མགོན་རིན་པོ་ཆེའི་སྐུ་སྲུང་ཞུ་རྒྱུ་བྱུང་
བ་དེར་རང་ཉིད་ཀྱི་སེམས་གཏིང་ནས་དགའ་བ་སྒོམ་བཞིན་ཡོད་ལ། ང་རང་གི་
ངོས་ནས་སྐུ་སྲུང་ཞབས་ཞུའི་རིང་ལྷག་བསམ་རྣམ་དག་གིས་ཞབས་ཕྱི་ཧུར་ཐག་
ཞུས་པ་ཡིན་སྙམ་པའི་སྤོབས་སེམས་ཞིག་ཀྱང་རང་བཞིན་གྱིས་སྐྱེ་ཡི་འདུག
བརྗེད་མི་ཐུབ་པའི་ཉིན་མོ་ཞིག
ཕྲན་རང་༧གོང་ས་ྋསྐྱབས་མགོན་ཆེན་པོ་མཆོག་གི་སྐུ་སྲུང་ལ་འགྲོ་དགོས་པ་
རེད་ཅེས་གོང་རིམ་ནས་བཀའ་ཕེབས་པའི་ཉིན་མོ་དེ་ནི་ངས་ནམ་ཡང་བརྗེད་མི་
ཐུབ་པའི་ཉིན་མོ་ཞིག་ཡིན། དེ་དུས་ངའི་སེམས་ནང་དགའ་སྣང་དང་ཡིད་ཆེས་
དཀའ་བའི་ཚོར་སྣང་གཉིས་ཅིག་ཅར་དུ་སྐྱེས་བྱུང་། གང་ལ་ཞེ་ན། རང་ངོས་ནས་
༧གོང་ས་མཆོག་གི་སྐུ་སྲུང་བྱེད་རྒྱུའི་དམིགས་ཡུལ་དང་རེ་བ་གང་ཡང་བཅང་མྱོང་
མེད་ཀྱང་དྭང་སློབ་དྲག་པོའི་སྒྲིག་འཛུགས་ནང་མིག་ལྟོས་འོས་པའི་ལས་ཀ་ཡག་



104
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པོ་བྱས་པའི་འབྲས་བུ་རེད་བསམ་པའི་ཚོར་སྣང་ཞིག་བྱུང་། སྐུ་སྲུང་ལ་གཙོ་བོ་
གཟུགས་པོའི་སྦྱོང་བརྡར་དེ་ཤུགས་ཆེན་པོ་ཞིག་དགོས་ཀྱི་ཡོད་རེད། དེ་འདྲའི་
གཟུགས་པོའི་གནས་སྟངས་ཞན་དྲགས་ནས་སྐུ་སྲུང་ལ་བཅར་མ་ནུས་པ་དེ་འདྲ་
མིན་ཡང་། གང་ལྟར་ཚོར་སྣང་བརྗོད་མི་ཤེས་པ་དེ་འདྲ་ཞིག་ཏན་ཏན་བྱུང་། ཕྱི་
ལོ་ ༡༩༨༠ ཟླ་ ༨ ནང་ཐོག་མར་ང་རང་དང་སློབ་དམག་སྒར་ནང་འཛུལ་བ་ནས་
བཟུང་ཕྱི་ལོ་ ༡༩༩༣ ཟླ་ ༧ བར་དམག་སྦྱོང་ཤ་སྟག་བྱས་ཏེ་སྡོད་རིང་རང་ཉིད་ཀྱི་
སྤྱོད་པ་འཁྱེར་སྟངས་དང་འཇོན་ཐང་ལ་གཟིགས་ནས་སྐུ་སྲུང་ནང་འདེམས་སྒྲུག་
བྱས་པ་ཞིག་ལ་ངོས་འཛིན་ཞུ་ཡི་ཡོད། སྐབས་དེར་ང་རང་ཡ་མཚན་སྐྱེས་དགོས་པ་
ཞིག་ལ་རང་ཉིད་ཕ་མ་ཉམ་ཐག་གི་བུ་ཕྲུག་ཅིག་སྤྱི་ནོར་༧གོང་ས་༧སྐྱབས་མགོན་
ཆེན་པོ་མཆོག་གི་སྐུ་སྲུང་ཞབས་ཞུར་འགྲོ་རྒྱུ་བྱུང་བ་ནི་གསེར་ས་འོག་ལ་ཡོད་ཀྱང་
འོད་ནམ་མཁར་འཕྲོ་ཞེས་པའི་དཔེ་ལྟར་དྭང་སློབ་ཏུ་དྲག་སྦྱོང་ཡག་པོ་བྱས་འབྲས་
ལས་བྱུང་བ་ཞིག་རེད། ང་རང་བཞུགས་སྒར་ཕོ་བྲང་དུ་སྐུ་སྲུང་ལ་སླེབས་པ་ནས་
བཟུང་དུས་ཚོད་འཕྲོ་བརླག་ལ་མ་བཏང་བར་དཀའ་ལས་བརྒྱབ་སྟེ་རང་འཁྲིའི་
ལས་འགན་ཧུར་བསྐྱེད་ཞུ་རྒྱུ་བྱུང་བ་ནི་རང་ཉིད་ཀྱི་མི་ཚེའི་ནང་དུས་ཚོད་རྩ་
ཆེ་ཤོས་ཤིག་ཡིན་པར་ངོས་འཛིན་ཞུ་ཡི་ཡོད། སོ་སོའི་སེམས་ནང་སྐྱིད་སྣང་གིས་
ཁེངས་པའི་གཞོན་དུས་ཀྱི་གནས་སྐབས་དེ་འདྲ་ཞིག་ལ་རང་ཉིད་ཀྱིས་བརྩི་དགོས་
པའི་བླ་མའམ། སོ་སོའི་རྒྱལ་ཁབ་ཀྱི་དཔོན་པོ། ང་ཚོ་བོད་མི་སྤྱི་བོ་གནམ་བསྟན་
ཡོངས་ཙམ་མ་ཟད་འཛམ་གླིང་སྐྱེ་འགྲོ་ཡོངས་ཀྱིས་གོང་དུ་བཀུར་བའི་བླ་ན་མེད་
པའི་དབུ་ཁྲིད་ཀྱི་ཞབས་ཕྱི་ཞུ་རྒྱུའི་གོ་སྐབས་ཐོབ་པ་ནི་ཚེ་སྔོན་ལས་བཟང་པོ་ཞིག་
བསགས་པའི་འབྲས་བུ་རེད་སྙམ་སྟེ་བློ་བདེ་བག་ཕེབས་ཀྱི་གནས་སུ་གྱུར་པ་ཞིག་
ལས་རང་གིས་ཇི་བྱས་གཞན་ལ་ངོམ་འཕྱར་གྱི་སྐད་ཆ་གང་ཡང་ཤོད་ཀྱི་མེད། དེ་



ཕའི་ཤུགས་རྐྱེན་གྱིས་མི་ཚེ་བཟང་ཕྱོགས་ལ་བསྒྱུར་བ། 105
ལྟ་བུའི་དུས་ཚོད་ནི་ཆེས་རིན་ཐང་ཅན་ཞིག་ལ་ངོས་འཛིན་ཞུས་ན་མི་འགྲིག་པའི་
རྒྱུ་མཚན་གང་ཡང་མི་འདུག་སྙམ།
ཕའི་ཤུགས་རྐྱེན་གྱིས་མི་ཚེ་བཟང་ཕྱོགས་ལ་བསྒྱུར་བ།
མི་ཞིག་གསོན་པོར་གནས་ཕྱིན་རྐྱེན་སྣ་ཚོགས་ཤིག་འཕྲད་རྒྱུ་ཡིན་པ་གདོན་མི་
ཟ། རང་ཉིད་ཆུང་དུས་ནས་དཀའ་ལས་རྐྱང་རྐྱང་བརྒྱབ་སྟེ་འཚར་ལོངས་བྱུང་བ་
ཞིག་ཡིན་པ་དང་། ང་ཚོ་བོད་པའི་ཁ་དཔེར། བཟའ་སྟངས་འགྲོ་སྟངས་སྡོད་སྟངས་
གསུམ། དྲིན་ཆེན་ཕ་མའི་བསླབ་བྱ་ཡིན། ཞེས་པ་ལྟར་སྒོ་གསུམ་གྱི་བྱ་སྤྱོད་ཆ་
ནས་པཱ་ལགས་ཀྱི་ཤུགས་རྐྱེན་འོག་མི་ཚེ་བཟང་ཕྱོགས་ལ་བསྒྱུར་ཐུབ་པ་བྱུང་སོང་
སྙམ་པ་ཞིག་རྒྱུན་གཏན་ནས་དྲན་བཞིན་ཡོད། ང་རང་དམག་མིར་འཛུལ་ཞུགས་
མ་བྱས་བར་དུ་ཕ་མ་དང་མཉམ་དུ་གཞིས་ཆགས་ལ་བསྡད་པ་ཡིན། དམག་མིར་
འཛུལ་དུས་ང་རང་ཕལ་ཆེར་ལོ་བཅུ་དྲུག་ཙམ་ལ་སླེབས་ཤིང་། དམག་ཁང་ནང་ཕ་
མས་ཉིན་མཚན་མེད་པར་གསུང་མྱོང་བའི་བསླབ་བྱ་རྣམས་བསམ་བློའི་ནང་གང་
ལ་གང་འཚམ་ཞིག་དྲན་གསོ་བྱེད་ཀྱི་ཡོད། གུང་སེང་ཟླ་བ་གཉིས་རིང་རང་ཁྱིམ་
དུ་སྡོད་པའི་སྐབས་སུའང་མཚན་གྱི་ཆུ་ཚོད་དང་པོ་གཉིས་པ་བར་དུ་པཱ་ལགས་ཀྱིས་
སློབ་གསོ་བསྐྱོན་གནང་གི་རེད། ཆོས་ཕྱོགས་ཀྱི་ཐོག་ནས་བརྩིས་ན་ངའི་པཱ་ལགས་
བླ་མ་ལྟ་བུའི་བཀའ་དྲིན་ཆེན་པོ་ཡིན། ཕ་མ་ནི་ཕྲུ་གུའི་དགེ་རྒན་ཐོག་མ་དེ་ཡིན་
ཞེས་པ་ལྟར་པ་ལགས་ནི་ང་རང་སྐྱིད་དུ་ས་སྐྱིད་གཏམ་བཤད་ས་དང་། སྡུག་དུས་
སྡུག་གཏམ་བཤད་ས་ལྟ་བུ་ཡིན་ལ། ཁོང་གིས་ལམ་སྟོན་བཀའ་སློབ་མང་པོ་གནང་
མྱོང་ཡོད་སྟབས་ཁོང་ལ་ཕྱག་འཚལ་ཡང་མ་འོས་པ་མེད་སྙམ་པའི་བརྩི་བཀུར་ཞིག་
རང་བཞིན་སླེབས་ཀྱི་འདུག ཨ་མ་ལགས་བཀའ་དྲིན་ཆེན་པོ་ཡིན་ནའང་སོ་སོའི་



106 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
མི་ཚེ་སྐྱེལ་སྟངས་དང་བསམ་བློ་གཏོང་སྟངས་ཀྱི་ཆ་ནས་པཱ་ལགས་ཀྱི་ཤུགས་རྐྱེན་
ཆེན་པོ་ཐེབས་མྱོང་།
ཚོང་ལས་འགོ་བཙུགས་ཏེ་སྤྱི་ཚོགས་ནང་ལས་ཀ་བྱས་པ།
འཇིག་རྟེན་འདིར་འཚོ་གནས་བྱེད་རྒྱུར་འཚོ་གོས་ནི་འགྲོ་བ་མིའི་རིགས་སུ་
གྱུར་པར་མེད་དུ་མི་རུང་བའི་དགོས་མཁོ་ཞིག་ཆགས་ཡོད། ཕྱི་ལོ་ ༡༩༩༥ ཕྱི་
ཟླ་ ༡༢ པའི་ནང་ངས་ཧིན་སྒོར་འབུམ་གསུམ་ལྷག་ཙམ་བུ་ལོན་གཡར་སྐྱེ་བྱས་
ཏེ་གངས་ལྗོངས་བོད་ཀྱི་འགྲིམ་འགྲུལ་ལས་ཁང་ཞེས་པའི་འགྲིམ་འགྲུལ་ཚོང་ལས་
གཉེར་འགོ་བཙུགས་པ་ཡིན། ལོ་རེ་བཞིན་ང་རང་གི་ངོས་ནས་ཚོང་ལས་བྱེད་
སྒོའི་རྣམ་བཞག་དང་འབྲེལ་བའི་ཐོག་ལ་ཧུར་བསྐྱེད་བྱས་པ་ལྟར་ཡར་རྒྱས་ཀྱང་
གང་འཚམ་ཕྱིན་སོང་། དང་ཐོག་ཚོང་ལས་གཉེར་སྟངས་ལ་སོགས་པའི་ཚོང་གི་
འགྲོ་སྟངས་ཡག་པོ་ཞིག་ཤེས་ཀྱི་མེད། འོན་ཀྱང་ལས་རིགས་དེའི་ནང་ཞུགས་ནས་
ཉམས་མྱོང་རིམ་གསོག་གིས་ད་ཆ་ཁོ་བོའི་ཚོང་ལས་ཀྱི་བྱེད་སྒོ་མཐའ་དག་ཡར་
རྒྱས་ཀྱི་ངོ་བོར་སོང་ཡོད།
༡༩༩༦ ལོར་ཁོ་བོའི་འགྲིམ་འགྲུལ་ཚོང་ལས་དེ་བཞིན་དངོས་སུ་དེབ་སྐྱེལ་
བྱེད་ཐུབ་པ་བྱུང་སོང་། ཧི་མཱ་ཅལ་མངའ་སྡེའི་ནང་ཡུལ་སྐོར་སྤྲོ་འཆམ་གྱི་ཁྲིམས་
དེ་བརྟན་པོ་ཞིག་མེད་པར་བརྟེན་ཡུལ་སྐོར་སྤྲོ་འཆམ་གྱི་ལས་དོན་ཐོག་ལ་རིག་པ་
འདོན་མཁན་དང་། བསམ་གཞིག་བྱས་ནས་ལས་ཀ་བྱེད་མཁན་ཡོད་ཚེ་དགའ་
བསུ་ཞུ་བ་དང་སྦྲགས་ལེགས་སྐྱེས་གནང་གི་ཡོད། ཁོ་བོའི་འགྲིམ་འགྲུལ་ལས་
ཁང་ལའང་ཡུལ་སྐོར་སྤྲོ་འཆམ་པའི་ལས་རིགས་ནང་དངོས་སུ་དེབ་སྐྱེལ་བྱས་
དོན་ལེགས་སྐྱེས་ཐོབ་པ་རེད། ཕྱི་ལོ་ ༢༠༠༡ ལོར་ཧི་མཱ་ཅལ་གཞུང་ནས་ཁྲིམས་



ཚོང་ལས་འགོ་བཙུགས་ཏེ་སྤྱི་ཚོགས་ནང་ལས་ཀ་བྱས་པ། 107
གསར་པ་གཏན་འབེབས་བྱས་རྗེས་ཡུལ་སྐོར་སྤྲོ་འཆམ་རང་གི་ཐོག་ལ་གྲུབ་འབྲས་
ཐོན་མཁན་དང་། ཡུལ་སྐོར་སྤྲོ་འཆམ་གྱི་ལས་གཞི་ཐོག་མར་འཛུགས་མཁན། དེ་
བཞིན་ལས་རིགས་དེའི་ནང་ཞབས་ཞུ་ཡག་པོ་ཞུས་པའི་ངོ་སྦྱོར་ཤུགས་ཆེན་པོ་ཡོད་
མཁན། ཉམས་མྱོང་ཅན་སོགས་ལ་མ་གཏོགས་ལེགས་སྐྱེས་བྱ་དགའ་གང་བྱུང་
གནང་རྒྱུ་མེད་པ་བཟོས་པ་རེད། སྔོན་མ་ངའི་འགྲིམ་འགྲུལ་ལས་ཁང་ལ་ལེགས་
སྐྱེས་བྱ་དགའ་གསོལ་རས་གནང་མྱོང་ཡོད་སྟབས་ངས་སེམས་ཤུགས་མ་ཆགས་པར་
ལས་དོན་ཧུར་ཐག་བྱས་འབྲས་སུ་རིམ་པས་ཚོང་ལས་ཡར་རྒྱས་སུ་ཕྱིན།
ཐོག་མར་ཚོང་ལས་གཉེར་དུས་ང་ལ་དངུལ་མེད་པ་དང་། ཚོང་ལས་ཐོག་
ཉམས་མྱོང་དང་འཇོན་ཐང་མེད་པ། དེ་བཞིན་ཚོང་དང་འབྲེལ་བའི་ཤེས་བྱ་ཡོན་
ཏན་མེད་པ་སོགས་དཀའ་ངལ་མང་པོ་ཞིག་རུ་འཛིངས། ང་ཚོའི་སྤྱི་ཚོགས་ནང་
ཚོང་གི་ལས་རིགས་ཐོག་ཉམས་མྱོང་དང་ཤེས་ཡོན་ཡོད་མཁན་དཀོན་པོ་ཡོད་
སྟབས་ལམ་སྟོན་བཀའ་སློབ་ཞུ་ས་ནི་ཉིན་མོའི་སྐར་མ་ལྟར་སྣང་ཞིང་། དེ་འདྲའི་
གནས་སྟངས་དཀའ་ངལ་ཅན་ཞིག་གི་འོག་ངས་སེམས་ཤུགས་མ་ཆག་པར་མུ་
མཐུད་དཀའ་ལས་བརྒྱབ་སྟེ་ཡར་ལངས་པ་ཡིན། ཚོང་ལས་ཐོག་མར་གཉེར་དུས་
རང་ཉིད་ནས་ལས་བྱེད་དང་སྦྱིན་བདག་གཅིག་ལྕོགས་བྱས་ཏེ་ལས་ཀ་བྱས། རིམ་
པས་ཚོང་ལས་འཕེལ་རྒྱས་དང་རྒྱ་སྐྱེད་བྱུང་རྗེས་ཐོག་མར་ལས་བྱེད་གཅིག་བསྐོ་
གཞག་དང་། རིམ་བཞིན་ལས་ཀའི་དགོས་མཁོ་དང་བསྟུན་ལས་བྱེད་མང་པོ་ཞིག་
བཅུག་པ་ཡིན། དེང་སང་ཕྱི་མིག་བསློགས་ཏེ་བལྟས་ན་ད་བར་བོད་པའི་གཞོན་
སྐྱེས་ཕོ་མོ་སུམ་ཅུ་སོ་ལྔ་སོ་དྲུག་ཙམ་ལ་འདི་ག་གངས་ལྗོངས་བོད་ཀྱི་འགྲིམ་
འགྲུལ་ལས་ཁང་ནས་ལས་ཀ་སྤྲད་ཐུབ་བྱུང་འདུག ཁོང་ཚོའི་ཁྲོད་འགའ་ཤས་
འདིར་ལས་ཀ་བྱས་པའི་ཉམས་མྱོང་ལ་བརྟེན་ནས་རང་མགོ་གང་ལ་གང་འཚམ་



108 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཐོན་ཐུབ་པ་དེ་འདྲ་བྱུང་སོང་། གངས་ལྗོངས་བོད་ཀྱི་འགྲིམ་འགྲུལ་ལས་ཁང་འདི་
སྒོ་ཕྱེ་བ་ནས་བཟུང་ད་ལྟ་བར་ཚོང་དོན་ཐད་ལམ་ལྷོངས་ངང་བགྲང་བྱ་བཅུ་བདུན་
ལྷག་ཙམ་འགྲོ་བཞིན་འདུག
དེང་སང་ངའི་ཚོང་ལས་ནང་ལས་ཀ་བྱེད་མཁན་བོད་པ་རྐྱང་རྐྱང་མ་ཡིན་
པར་རྒྱལ་ཁབ་སྣ་ཚོགས་ཀྱི་མི་རིགས་ཡོད། གང་ལ་ཞེ་ན། ལས་རིགས་འགའ་ཤས་
ནང་ང་ཚོ་བོད་པ་ཚོས་འཛུལ་འདོད་མེད་པའམ་ཁུངས་མ་འཁྱོལ་བ་ལྟ་བུ་ཞིག་ཡོང་
གི་འདུག དཔེར་ན་ངའི་འགྲིམ་འགྲུལ་ལས་ཁང་གི་སྣུམ་འཁོར་གཏོང་མཁན་ཚང་
མ་རྒྱ་གར་དང་བལ་པོ་རེད། དིལླི་མཱན་ཇུ་ནུ་ཀ་ཊི་ལར་ཕྲན་ནས་ཧི་མཱ་ལ་ཡའི་ཟ་
ཁང་ཞེས་པ་ཞིག་གསར་དུ་སྒོ་ཕྱེས་པ་ཡིན། ཟ་ཁང་དེའི་ནང་ལས་ཀ་བྱེད་མཁན་
མི་བཅུ་དྲུག་བཅུ་བདུན་ཙམ་ཡོད་པ་ལས་བོད་པའི་གཞོན་སྐྱེས་གཉིས་གསུམ་ཤིག་
མ་གཏོགས་དེ་མིན་ཕལ་ཆེ་བ་བལ་པོ་རེད། ལས་མི་དེ་དག་ལ་ང་ཚོས་གླ་ཕོགས་
སྤྱོད་དེ་ལས་ཀ་སྐུལ་གྱི་ཡོད་ཙང་སོ་སོའི་ནུས་པར་དཔག་པའི་སྤྱི་ཚོགས་ཀྱི་ཞབས་
འདེགས་ཤིག་རེད་སྙམ་པ་དྲན་གྱི་འདུག
ཁོ་བོར་མཚོན་ན། ཤེས་ཡོན་ཐོག་སྦྱངས་པ་མེད་ཁར། ཉམ་ཐག་གི་གནས་
སྟངས་ཤིག་གི་ཐོག་ནས་སོ་སོས་བྱ་ཐབས་སྣ་ཚོགས་སྤྱད་དེ་དཀའ་ངལ་རྣམས་ལ་
གདོང་ལེན་གྱིས་འཚོ་བའི་རྣམ་པ་གསར་པ་ཞིག་ལ་རོལ་ཐུབ་པ་དང་། ལས་རིམ་
གྱི་རྣམ་གྲངས་ཁག་རྒྱ་བསྐྱེད་གཏོང་ཐུབ་པ་བྱུང་བ་རེད། སྤྱིར་འགྲོ་བ་མི་ཞིག་ཡིན་
ཕྱིན་སོ་སོའི་རྒྱལ་ཁབ་ལ་རང་བཙན་ཡོད་མེད་ལ་མ་ལྟོས་པར་འཚོ་གོས་མ་བརྟེན་
རང་བརྟེན་ཡིན་ཞིང་། འཚོ་ཐབས་ཡག་པོ་བྱུང་ཚེ་རང་ཉིད་མི་ཞིག་ཡིན་པའི་ཆ་
ནས་འགྲོ་བའི་མིའི་བཟང་སྤྱོད་ཐོག་ནུས་ཤུགས་འདོན་དགོས། ང་ཚོ་བོད་མི་ཚོར་
མཚོན་ན་སོ་སོའི་རྒྱལ་ཁབ་གཞན་གྱི་ལག་ཏུ་ཤོར་ཡོད་ཅིང་། མི་རིགས་ཀྱི་ཆོས་



ཚོང་ལས་འགོ་བཙུགས་ཏེ་སྤྱི་ཚོགས་ནང་ལས་ཀ་བྱས་པ། 109
དང་། རིག་གཞུང་། གོམས་སྲོལ། སྐད་ཡིག་དང་བཅས་པ་ཆག་འཇིག་གི་གནས་
སུ་གྱར་བའི་གཉན་འཕྲང་ཅན་གྱི་དུས་སྐབས་ཤིག་ནང་གནས་ཡོད། དེར་བརྟེན་
སོ་སོའི་རྒྱལ་ཁབ་རང་དབང་སླར་གསོ་དང་། འཛམ་གླིང་འདིར་ངོམ་རིན་ཆོག་
པའི་བོད་ཀྱི་ཆོས་དང་རིག་གཞུང་རྣམས་སྲུང་སྐྱོབ་བྱེད་དགོས་པ་ནི་ང་ཚོ་བོད་མི་
རྩམ་ཟན་ཡོངས་ཀྱི་ཕྲག་ཐོག་ཏུ་བབས་པའི་ལས་འགན་ཞིག་ཡིན། སྔོན་མ་ལྷམ་
གྱི་མགོ་དང་མཐིལ་བརྡོལ་ནས་རྐང་མཛུབ་ཕྱི་ལ་ཐོན་པའི་ཕྲུ་གུ་ཉམ་ཐག་ཞིག་
སོ་སོའི་རྣམ་དཔྱོད་དང་དཀའ་སྤྱད་སྙིང་རུས་ལ་བརྟེན་ནས་འབྱོར་ལྡན་དུ་གྱུར་
ཞིང་། གནམ་གྲུ་དང་། སྣུམ་འཁོར། སྦག་སྦག་སོགས་སྤུས་ལེགས་དེ་འདྲ་ལོངས་
སུ་སྤྱད། འགྲུལ་བཞུད་སྐབས་ཚ་གྲང་སྙོམ་བྱེད་མཐུན་རྐྱེན་ཡོད་པའི་སྣུམ་འཁོར་
ནང་འགྲོ་བ་དང་། མགྲོན་ཁང་སྐར་མ་ལྔ་ཅན་དེ་འདྲའི་ནང་ལ་ཉལ། བཟའ་
བཏུང་ཕུན་སུམ་ཚོགས་པ་ལོངས་སུ་སྤྱོད་རྒྱུ་ཡོད་ནའང་སོ་སོར་ལུང་པ་མེད་པའི་
གནས་སྟངས་དང་། དཀའ་ངལ། ཐབས་ལམ་སོགས་ལ་བསམ་གཞིགས་ཀྱིས་རང་
ཉིད་བོད་མི་སྐྱབས་བཅོལ་བ་ཞིག་ཡིན་པ་སེམས་ལ་ངེས་པར་དྲན་དགོས།
སོ་སོར་ལུང་པ་མེད་དུས་སེམས་ནང་སྡུག་བསྔལ་ཞིག་རང་བཞིན་གྱིས་
སླེབས་ངེས། དེར་བརྟེན་ང་ཚོས་ངེས་པར་སོ་སོའི་ལུང་པར་ཕྱིར་ལོག་བྱེད་རྒྱུའི་
གྲ་སྒྲིག་བྱེད་དགོས་ལ། རང་མི་རིགས་ཀྱི་ངོ་བོ་དང་རིག་གཞུང་སྲུང་སྐྱོབ་བྱེད་
དགོས། གཞོན་སྐྱེས་ཚོས་དེ་དག་ལ་སྣང་ཆུང་དང་ཁྱད་གསོད་ཀྱིས་སྣང་བ་གཡེང་
ནས་རྒྱུ་ནོར་ལ་བག་མེད་ལོངས་སྤྱོད་བྱེད་པ་དང་། སོ་སོའི་གཉེན་ཉེ་དུ་སོགས་
ཀྱི་འདུ་ཤེས་དོར་ཚེ་འགྲིག་གི་མ་རེད་སྙམ་གྱི་འདུག ད་ལྟ་དགུང་ལོ་བགྲེས་པ་
དང་། མཁས་པ། ཉམས་མྱོང་ཅན་རྣམས་སྐུ་འཚོ་བཞུགས་ཀྱི་སྐབས་འདིར་སོ་སོའི་
ཆོས་དང་རིག་གཞུང་མ་ལག་དང་བཅས་པ་རང་རྒྱུད་ལ་འཇགས་ཐབས་ཀྱིས་རྒྱུན་



110
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
འཛིན་ཐུབ་པ་གནང་གལ་ཆེ་ཞིང་། རང་ཉིད་བོད་མི་ཞིག་ཡིན་པའི་ཐོབ་ཐང་ལ་
ལོངས་སུ་སྤྱད་པ་བཞིན་དུ་འོས་འགན་ཡང་དང་ལེན་བྱེད་དགོས་པ་ཡིན།
བཀའ་བློན་ཁྲི་པ་དང་སྤྱི་འཐུས་རྣམས་ནི་མི་མང་གིས་འོས་ཤོག་འཕེན་ནས་
ཐད་ཀར་འདེམས་ཀྱི་ཡོད་སྟབས། སྔོན་ཚུད་ནས་སུ་ཞིག་འདེམས་དགོས་མིན་ཐད་
བསམ་བློ་གཏོང་དགོས་པ་དང་། ཆོལ་ཁ་ཆོས་ལུགས་སོགས་ཀྱི་འཐེན་འཁྱེར་
དབང་དུ་མ་སོང་བར་བོད་མི་རིགས་ལ་ཕན་པ་སྒྲུབ་ཐུབ་མཁན་ཞིག་འདེམས་རྒྱུའི་
འབད་བརྩོན་གནང་དགོས་གལ་ཆེ་བར་སེམས། བཙན་བྱོལ་བོད་མི་ཤེས་ཡོན་ཅན་
ཚོས་སྣེ་འཁྲིད་དེ་ང་ཚོའི་སྤྱི་ཚོགས་དེ་བཞིན་ཡར་ཐོན་ཕྱོགས་སུ་འདྲེན་དགོས། དེ་
མིན་རྒྱ་ནག་གུང་ཁྲན་གྱིས་ང་ཚོའི་སྤྱི་ཚོགས་ནང་དབྱེན་སྦྱོར་དཀྲུག་ཤིང་བརྒྱབ་
ནས་ཕུ་དཀྲུག་མདའ་དཀྲུག་བཟོ་རྒྱུའི་ལས་འགུལ་རབ་དང་རིམ་པ་སྤེལ་ཡོད་ཀྱང་
ལམ་ལྷོངས་ཡང་དག་པ་བྱུང་མེད། དེར་བརྟེན་ང་ཚོས་གནད་དོན་དེ་རིགས་ལ་དོ་
སྣང་སེམས་ཁུར་བྱས་ཏེ་གདོང་ལེན་བྱེད་རྒྱུའི་གྲ་སྒྲིག་གནང་གལ་ཆེ།
ང་རང་ལྟ་བུས་ཤེས་ཡོན་གྱི་ཐོག་ནས་འཇོན་རྒྱུ་གང་ཡང་མེད་ནའང་ཚོགས་
པ་ཆེ་ཆུང་དང་། ལས་འགུལ་ཆེ་ཆུང་སྤེལ་མཁན་ཚོར་ཕན་སེམས་ཀྱིས་ཀུན་
ནས་བསླངས་ཏེ་ཆེ་ཆུང་ལ་མ་ལྟོས་པའི་ཞལ་འདེབས་རེ་ཕུལ་གྱི་ཡོད་ལ། ལས་
འགུལ་ཐོག་སོ་སོའི་བསམ་ཚུལ་ཡང་ཞུ་ཡི་ཡོད། ང་རང་སྒེར་གྱི་ངོས་ནས་རང་གི་
མི་རིགས་དང༌། རྒྱལ་ཁབ། སྤྱི་ཚོགས་རྣམས་གལ་ཆེན་པོ་ཡིན་པ་ཚོར་གྱི་འདུག་
ལ། སྤྱི་ཚོགས་ཀྱི་ལས་དོན་རྣམས་རང་ཉིད་སྒེར་གྱི་ལས་དོན་དང་ཁྱད་པར་མེད་པའི་
བསམ་བློར་གཞི་བཅོལ་ནས་ལས་ཀ་བྱེད་བཞིན་ཡོད། སོ་སོའི་ལུང་པར་རང་དབང་
མེད་པའི་སེམས་ཀྱི་དཀའ་ངལ་དེ་བཞིན་ང་གཅིག་པུ་མ་ཡིན་པར་ང་ཚོ་བོད་མི་མགོ་
ནག་རྩམ་ཟན་ཚང་མར་ཡོད། དེར་བརྟེན་རང་གི་རྒྱལ་ཁབ་དང་མི་རིགས་ཀྱི་ཆེད་



ནང་མིའི་ལོ་རྒྱུས། 111
དུ་དཀའ་ངལ་དང་དུ་བླངས་ཏེ་ལས་དོན་བསྒྲུབས་པ་དེ་རྒྱ་མཚོའི་ནང་ཆུ་ཐིགས་ཙམ་
ཡིན་ཡང་ཐིགས་པ་བསགས་པའི་རྒྱ་མཚོ་ཞེས་པ་ལྟར་གཅིག་གསོག་ཉིས་གསོག་བྱེད་
དགོས་པ་ཡིན། མདོར་ན་རང་ཉིད་ཀྱི་ངོས་ནས་བོད་སྤྱི་པའི་ཆེད་དུ་ལས་དོན་ཆུང་
ཙག་ཅིག་ལས་བསྒྲུབ་མ་ཐུབ་ཀྱང་སེམས་ཤུགས་མ་ཆག་པར་མ་མཐུད་སྤྱི་དོན་ལ་
འབུངས་དགོས་པ་ཡིན། ཤེས་ཡོན་ཡོད་པ་ཚོས་ཤེས་ཡོན་གྱིས་ཐོག་ནས་བོད་དོན་
སྒྲུབ་དགོས་པ་དང་། དཔལ་འབྱོར་ཡོད་པ་ཚོས་དཔལ་འབྱོར་གྱི་ཐོག་ནས་བོད་དོན་
ལ་རྒྱབ་སྐྱོར་བྱས་ཏེ་བོད་དོན་བདེན་མཐའ་གསལ་རྒྱུར་ཕྱར་བ་གྲུ་འདེགས་གནང་
དགོས་རེད་ཅེས་བློ་དམན་བདག་གིས་རེ་འདུན་ཙམ་དུ་ཞུས་པ་ཡིན། །
ནང་མིའི་ལོ་རྒྱུས།
ཁོ་བོའི་སྐྱེད་བྱེད་སྒང་པ་བདེ་སྐྱིད་ཕུན་ཚོགས་ལགས་ཀྱི་སྐོར་གོང་དུ་ཞུས་ཟིན་པ་
ལྟར་དང་། ཁོང་ཆུང་དུས་ནས་ཉིད་ཀྱི་རྨོ་མོ་ལགས་དམ་པས་སྒྲུབ་ཁང་ལ་མཉམ་
དུ་འཁྲིད་གནང་གིས་ཚ་ཚ་རྐྱང་རྐྱང་བསྐྱོན་ནས་བཞུགས་ཀྱི་ཡོད་བཟོ། གོང་དུ་
པཱ་ལགས་ཀྱིས་གསུངས་པའི་ལོ་རྒྱུས་ནང་ཇོ་ཁང་རིན་པོ་ཆེ་ཞུ་བ་ཁོང་གི་དབུ་
རལ་པས་ཁེངས་ཡོད་འདུག་ལ། གཞོན་དུས་ཁྱི་ར་བརྒྱབ་ནས་བཞུགས་མཁན་
དེ་འདྲ་ཞིག་ཡིན་འདུག རྗེས་སུ་བློ་ཆོས་སུ་ཞུགས་ནས་རང་གིས་བྱས་བསགས་
སྡིག་ལྟུང་ལ་བཤགས་སྡོམ་གནང་ཆེད་སྒྲུབ་པ་ཁོ་ན་བསྐྱོན་ནས་བཞུགས་མཁན་
གྱི་རང་བྱུང་བླ་མ་ཞིག་རེད་འདུག བླ་མ་ཁོང་གིས་དཔེ་མཚམས་དང་བསྙེན་སྒྲུབ་
རྐྱང་རྐྱང་བསྐྱོན་ནས་བྲག་ཕུག་ནང་བཞུགས་ཀྱི་ཡོད་སྟབས་རྨོ་རྨོ་ལགས་དམ་པས་
ཁོང་གི་ཞབས་ལ་གཏུགས་ནས་ཚ་ཚ་རྐྱང་རྐྱང་བསྐྱོན་ནས་བཞུགས་ཡོད་རེད་
ཟེར། ངའི་པཱ་ལགས་སྐུ་ན་ཆུང་དུས་ནས་རྨོ་མོ་ལགས་ཀྱི་གཤིས་ཀ་འཇགས་ཡོད་



112
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྟབས་ཆོས་སེམས་ཆེན་པོ་ཞེ་དྲག་ཡོད་རེད། སྒང་པ་བདེ་སྐྱིད་ཁྱིམ་ཚང་གི་ཕ་
མ་སྐུ་འཚོ་བཞུགས་སྐབས་དཔལ་འབྱོར་གྱི་གནས་སྟངས་ཨོའུ་ཙམ་ཡག་པོ་ཡོད་
འདུག་ཅིང་། ཁྱིམ་ཚང་དེ་ནས་ལུང་པའི་ནང་གི་བརྒྱ་དཔོན་གསུམ་བཞི་ཙམ་བྱུང་
ཡོད་སྐོར་བཤད་རྒྱུ་འདུག རྒྱུ་མཚན་དེ་ལ་བརྟེན་ནས་ངའི་པཱ་ལགས་ཁོང་ལ་བོད་
ཡིག་སྦྱོང་རྒྱུའི་གོ་སྐབས་ཐོབ་ཡོད་ཅིང་། ཁོང་གིས་བོད་ཡིག་ཧ་ལས་པའི་ཡག་པོ་
རང་ཤེས་ཀྱི་མེད་ནའང་ཀློག་རྒྱུར་དཀའ་ངལ་མེད་སྟབས་དུས་རྒྱུན་ནས་ཕྱག་དཔེ་
གཟིགས་ནས་བཞུགས་ཀྱི་རེད། ངའི་མི་ཚེའི་ནང་སོ་སོ་དང་མཉམ་གཤིབས་མྱོང་
བའི་ཁྱིམ་པ་མི་ནག་ཁྲོད་ཁོང་གཅིག་པུ་མི་དྲང་པོ་ཞིག་ཏུ་མཐོང་སོང་ཞེས་ལབ་ན་
རྐྱག་རྫུན་ཆགས་ཀྱི་མ་རེད་སྙམ། འཛམ་གླིང་ནང་མི་དྲང་པོ་མང་པོ་ཡོད་ངེས་ཀྱང་
ང་ལ་མི་དྲང་པོ་སུ་རེད་དམ། མཛུབ་མོ་ཚུགས་ཤིག་ཅེས་བརྗོད་ན་ངས་ཐེ་ཚོམ་མེད་
པར་ངའི་པཱ་ལགས་རེད་ཅེས་བརྗོད་ངེས་ཡིན། གང་ལ་ཞེ་ན། ང་རང་ཁོང་གི་སྐོར་
ལ་རྒྱུས་མངའ་ཆེན་པོ་ཡོད། ང་རང་གི་བསམ་ཚོད་ལྟར་ན་དྲང་པོ་དྲང་བཞག་ཟེར་
བ་ནི་ཚིག་ངན་བརྗོད་པར་ཕོག་དང་མ་ཕོག་དང་། ཁོང་ཁྲོ་ཟ་མིན་ལ་མ་ལྟོས་པར་
ངོ་ལྐོག་གཡོ་སྒྱུ་མེད་པར་ཁ་རི་ཁ་ཐུག་སྐད་ཆ་ཤོད་པ་ཞིག་ལ་གོ་ཞིང་། ངའི་པཱ་
ལགས་ཀྱི་གཤིས་ཀ་དེ་འདྲ་ཞིག་ཡོད། ང་ཚོའི་གཞིས་ཆགས་ཀྱི་གཞིས་གྲོང་ཁག་
ནང་རྙོག་གླེང་འདྲ་བྱུང་ཚེ་སྐབས་རེ་བརྒྱ་དཔོན་ཚུན་ཆད་ཀྱིས་ངའི་པཱ་ལགས་དྲང་
པོ་དང་ཆོས་སེམས་ཆེན་པོ་ཡིན་དུས་བར་མིར་སྐད་གཏོང་གི་རེད། པཱ་ལགས་ཀྱིས་
བར་འདུམ་གནང་བ་དེར་གཞན་གྱིས་ཡིད་ཆེས་བྱེད་ཀྱི་ཡོད།
ཁོ་བོའི་སྣང་ངོར་པཱ་ལགས་ནི་མི་སྣང་བ་སྐྱིད་པོ་དང་། གཞས་ཞབས་བྲོར་
དགའ་པོ། དྲང་ཚུགས་ཟིན་པོ། ཁོག་རྒྱ་ཡངས་པོ། ཕན་སེམས་ཅན། སྤྱི་སེམས་
ཆེན་པོ། མི་སུ་ཞིག་ལ་ཕན་མ་ཐོགས་ཀྱང་གནོད་པ་མི་བྱེད་པའི་མི་གཤིས་བཟང་



ནང་མིའི་ལོ་རྒྱུས། 113
པོ་ཞིག་ཏུ་མཐོང་། ང་རང་ཆུང་དུས་སློབ་གྲྭར་མང་པོ་འགྲོ་མྱོང་མེད་སྟབས་པཱ་
ལགས་ནི་ངའི་དགེ་རྒན་དང་། མིག་དཔེ་ལྟ་ས། བསླབ་བྱ་སློབ་སྟོན་ཞུ་ས་ཞིག་
ཡིན། ང་རང་པཱ་ལགས་ལྟ་བུ་ཞིག་ཆགས་འདོད་ཡོད།
ངའི་ཨ་མ་ལགས་ནི་རྒྱལ་རྩེ་རྫོང་ཁོངས་འབྲོག་སྡེའི་ཁྱིམ་ཚང་འཁོར་རྒྱ་
སྐྱིད་སྨད་ཟེར་བའི་ནང་འཁྲུངས། རྒྱལ་རྩེ་རྫོང་ཁོངས་རྒྱལ་རིར་འབྲོག་སྡེ་རྒྱལ་
ཆེན་དང་རྒྱལ་ཆུང་ཟེར་བ་གཉིས་ཡོད་པ་ལས་ཨ་མ་ལགས་ཁོང་རྒྱལ་ཆེན་འབྲོག་
སྡེ་ནས་ཡིན་འདུག འཁོར་རྒྱ་སྐྱིད་སྨད་ཁྱིམ་ཚང་ནི་རྒྱལ་རི་རྒྱལ་ཆེན་ཟེར་བའི་
འབྲོག་སྡེའི་ནང་ནས་མི་ཚང་དྲག་ཤོས་ཡིན་འདུག མི་ཚང་དེར་བུ་དང་བུ་མོ་ནང་
མི་སྤུན་མཆེད་མང་པོ་ཡོད་པ་མ་ཟད། གཡག་དང་ལུག་ལ་སོགས་པའི་སྒོ་ཕྱུགས་
མང་པོ་ཡོད་པའི་མི་ཚང་སྟོབས་ཆེན་ཞིག་རེད་འདུག མི་ཚང་ནང་གི་ཕྲུ་གུ་ཆུང་
ཤོས་དེ་ངའི་ཨ་མ་ལགས་ཡིན་པ་དང་། རྒྱ་གར་དུ་བཙན་བྱོལ་ལ་ཡོང་སྐབས་ཕ་
མས་གཡག་རྒྱབ་ལ་བཀལ་ནས་ཡོང་འདུག དེ་དུས་ཁོང་ཕལ་ཆེར་ལོ་བཅོ་ལྔ་
བཅུ་དྲུག་ཙམ་ཡིན་ངེས། བཙན་བྱོལ་དུ་སླེབས་རྗེས་ལམ་བཟོའི་སྐབས་མི་ཚང་
གཉིས་ཀྱི་ཕ་མ་དང་རྒན་རབས་ཚོས་ཕན་ཚུན་འབྲེལ་བ་བྱས་ནས་གཉེན་སྒྲིག་
རྟེན་འབྲེལ་སྟབས་བདེ་ཞིག་བྱས་འདུག ཕྱི་ལོ་ ༡༩༦༤ ལོར་ཨ་མ་ལགས་ལ་
ཕྲུ་གུ་དང་པོ་ང་སྐྱེས་པ་རེད། ཁོ་བོ་རང་ལོ་བདུན་ལ་སོན་སྐབས་ང་ཚོའི་ནང་མི་
ཁྱིམ་ཚང་རྒྱ་གར་ལྷོ་ཕྱོགས་སྦེལ་ཀོབ་གཞིས་ཆགས་ལ་གནས་སྤོས། ཨ་མ་ལགས་
ལ་ཕྲུ་གུ་བཅུ་གཅིག་བཙས་ཡོད་ནའང་ཕྲུ་གུ་ལྔ་ཆུང་དུས་ནས་འདས་གྲོངས་
ཀྱིས་ད་ལྟ་དྲུག་མ་གཏོགས་ལྷག་མེད། ཕྲུ་གུ་རྒན་པ་གསུམ་བུ་དང་། ཆུང་བ་
གསུམ་བུ་མོ་རེད། ཁོང་ནི་རྒྱུན་དུ་བླ་མ་དཀོན་མཆོག་གསུམ་ལ་དད་པ་བརྟན་པོ་
དང་། ལས་ཀའི་ཐོག་འབད་བརྩོན་ཆེན་པོ་གནང་མཁན་ཞིག་རེད། ཁོང་གིས་



114
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སོ་སོའི་ལུང་པའི་གཞས་དང་ཞབས་བྲོ་མང་པོ་ཞིག་ཤེས་ཀྱི་འདུག་ལ། ནམ་ཞག་
རྒྱུན་དུ་སྣང་བ་སྐྱིད་པོར་བཞུགས་རྒྱུའི་གཤིས་ཀ་ཞིག་རང་བཞིན་ལྷན་སྐྱེས་སུ་
འདུག འོན་ཀྱང་ཁོང་གིས་ཡི་གེ་འབྲི་ཀློག་སོགས་རྩ་བ་ནས་མཁྱེན་གྱི་མ་རེད། ཕྱི་
ལོ་ ༢༠༠༨ ཟླ་ ༢ ཚེས་ ༡༤ ཉིན་ཨ་མ་ལགས་དགུང་གྲངས་ ༦༥ ཐོག་འཇིག་
རྟེན་འདི་ནས་ཕྱི་མའི་ལྔ་ལམ་དུ་གཤེགས་ནས་ང་ཚོ་ནང་མི་བུ་ཕྲུག་རྣམས་རེ་ཞིག་
སེམས་སྡུག་གིས་མནར། །
ཁོ་བོ་ནི་ང་ཚོ་བུ་ཕྲུག་དྲུག་གི་ནང་ནས་རྒན་ཤོས་ཡིན། ངའི་འོག་ལ་ཨ་མ་
ལགས་ལ་ཕྲུ་གུ་གཅིག་སྐྱེས་ཀྱང་སྐབས་དེ་དུས་རྒྱ་གར་ལྷོ་ཕྱོགས་གཞིས་ཆགས་སུ་
གནས་སྤོས་ཟིན་སྟབས་ཚ་བ་དང་གནམ་གཤིས་མ་འཕྲོད་པའི་རྐྱེན་གྱིས་ལོ་གསུམ་
ལོན་དུས་འདས་གྲོངས་སུ་གྱུར། དེའི་རྗེས་ལ་བུ་གཅིག་སྐྱེས་འདུག་པ་དེ་ཡང་ཕལ་
ཆེར་ཟླ་ཤས་ཤིག་ལས་མ་བསྡད་པར་འདས་གྲོངས། ཕ་མ་གཉིས་ཀ་ཞིང་པ་ཡིན་
སྟབས་མཛུབ་མོའི་སེན་མོ་མ་ཟད་བར་དུ་ལས་ཀ་བྱས་ནས་སྡོད་པ་མ་གཏོགས་ལྷོ་
གོས་ཀྱི་དོན་དུ་ཚོང་ཁེ་སྤོགས་གསོག་མཁན་དེ་འདྲ་མ་རེད། ཕ་མ་གཉིས་ཀྱིས་ང་
ཚོ་བུ་ཕྲུག་ཚོར་མཆོག་གསུམ་ལ་དད་གུས་དང་། རྣམ་དཀར་དགེ་བའི་ལས་སྒྲུབ་
ཚུལ་སོགས་ཡ་རབས་སྤྱོད་བཟང་གི་བསླབ་བྱ་རིན་ཐང་བྲལ་བ་མང་པོ་རྟག་ཏུ་
བསྐྱོན་གནང་མྱོང་། འོན་ཀྱང་ཁོང་རྣམ་གཉིས་ཚོང་གི་ཐོག་ཉམས་མྱོང་དང་འདོད་
པ་ཡོད་མཁན་དེ་འདྲ་མ་རེད། པཱ་ལགས་ཀྱིས་ལས་སེང་ནམ་ཐོན་ཉིན་མཚན་མེད་
པར་གཟུངས་སྔགས་འབུམ་ཕྲག་མང་པོ་གསོག་པ་དང་། དཔེ་ཆ་ཀློག་ནས་བཞུགས་
ཀྱི་རེད། ཁོང་ཚོས་སེམས་ཧ་ཅང་ཆེ་བས་ལྟོ་གོས་ཀྱི་དོན་དུ་ས་ཞིང་འདེབས་ལས་
གནང་དགོས་པ་མ་གཏོགས། ཚེས་བཟང་དུས་བཟང་ལ་འབུ་དོན་མེད་ཤི་ཡི་རེད་
ཅེས་གསུངས་ནས་ཞིང་པའི་ནང་ཁོང་ཙམ་མ་ཟད་ང་ཚོ་ནང་མི་བུ་ཕྲུག་རྣམས་



ནང་མིའི་ལོ་རྒྱུས། 115
ཀྱང་གཏོང་གནང་གི་མ་རེད། དེ་འདྲའི་གནང་སྟངས་ཤིག་གི་ཐོག་ནས་འཚོ་གོས་
བསྐུལ་ནས་ང་ཚོ་བུ་ཕྲུག་རྣམས་གསོ་སྐྱོང་གནང་། ས་ཞིང་འདེབས་ལས་ཀྱི་ཐོན་
ཁུངས་ཡག་པོ་ཡོང་མིན་ཅི་རིགས་ལ་བརྟེན་ཕྲན་ནས་གཅུང་པོ་སྲི་ཐར་ཚེ་རིང་
ཡང་འཚོ་གོས་ཀྱི་དོན་དུ་དམག་མིར་ཁྲིད་པ་ཡིན། ང་བ་ཉིས་ཀྱིས་ཕར་དུབ་ཚུར་
རུབ་ཀྱིས་ཁྱིམ་ཚང་དཔལ་འབྱོར་ལ་རོགས་སྐྱོར་གང་ཐུབ་བྱས། ང་ཚོའི་ནང་ལ་
ཕྲུ་གུ་མང་པོ་ཡོད་ཁར་སྐབས་དེ་དུས་དམག་མིའི་གླ་ཕོགས་ཆུང་ཆུང་ཡིན་སྟབས་
ད་དུང་དཀའ་ངལ་འཕྲད་ཀྱི་ཡོད་པས་མུ་མཐུད་དཀའ་ལས་བརྒྱབ་ནས་དངུལ་
བསགས་ཏེ་ནང་མིར་རོགས་ཕན་བྱེད་ཐུབ་པ་བྱུང་།
ཕྲན་དང་སྲི་ཐར་ཚེ་རིང་གཉིས་ཕྲུ་གུ་རྒན་པ་ཡིན་སྟབས་ཐོག་མར་ང་
གཉིས་ལ་བཟའ་ཟླ་བྱམས་པ་དབྱངས་འཛོམས་བླངས་ཏེ་བཟའ་གསུམ་གྱི་ཚུལ་
དུ་བསྡད། བུ་བསྟན་འཛིན་པ་སངས་དང་། བུ་མོ་བསྟན་འཛིན་མཚོ་མོ། བུ་
མོ་བསྟན་འཛིན་དབྱངས་སྒྲོན་བཅས་ཕྲུ་གུ་གསུམ་རིམ་པར་བཙས། རྗེས་སུ་
ཕྲན་ནས་རིན་ཆེན་ཆོས་འཛོམས་བཟའ་ཟླར་བླངས་ཏེ་ཁྱིམ་ཚང་ལོགས་སུ་
བཟུང་ནས་བསྡད། ང་གཉིས་ལ་བུ་མོ་བསྟན་འཛིན་ཆོས་སྐྱིད་སྐྱེས། གཅུང་པོ་
སྲི་ཐར་ཚེ་རིང་དང་ང་གཉིས་བར་ལ་ལོ་ཁྱད་བདུན་ཙམ་ཡོད། ཁོ་པ་འཛིན་གྲྭ་
དགུ་པ་ཐོན་རྗེས་ཕྲན་ནས་དྭང་སློབ་ཏུ་མཉམ་དུ་ཁྲིད་པ་ཡིན། དེང་སྐབས་ཁོ་
རང་དིལླིར་གངས་ལྗོངས་བོད་ཀྱི་འགྲིམ་འགྲུལ་ལས་ཁུངས་ཀྱི་ཡན་ལག་བཟུང་
ནས་བསྡད་ཡོད།
དེའི་འོག་ལ་གཅུང་པོ་ཚེ་བརྟན་རྡོ་རྗེ་སྐྱེས་ཤིང་། ཁོ་པ་འཛིན་གྲྭ་བཅུ་པ་
ཙམ་ལ་དྭང་སློབ་དམག་སྒར་ནང་ལ་འཛུལ་ནས་ལོ་ཤས་རྗེས་རྩ་དགོངས་ཞུས་ཏེ་
ཐོག་མར་ཕྲན་དང་ལྷན་གངས་ལྗོངས་བོད་ཀྱི་འགྲིམ་འགྲུལ་ལས་ཁུངས་ནང་ལས་



116 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཀ་བྱས་ཏེ་ཡུན་རིང་བསྡད། རྗེས་སུ་ཁོ་རང་ལོགས་སུ་ཁྱིམ་ཚང་བཟུང་སྟེ་ཨ་རི་
བརྒྱུད་ཁེ་ན་ཌར་ཕྱིན་སྟབས་ང་ཚོ་དང་སྐྱིད་སྡུག་ལོགས་བཀར་ཆགས། ཁོ་རང་
གི་བཟའ་ཟླའི་མིང་ལ་བདེ་སྐྱིད་ཟེར་ཞིང་། ཁོང་གཉིས་ལ་ལོ་ན་ལྔར་སོན་པའི་
བུ་བསྟན་འཛིན་འབྱོར་ལྡན་ཟེར་བ་ཞིག་ཡོད།
དེའི་འོག་ལ་ང་ཚོ་ཕྲུ་གུའི་ནང་གི་བུ་མོ་རྒན་ཤོས་ཚེ་རིང་ཆོས་ལྡན་ཡིན་པ་
དང་། ཁོ་མོ་འཛིན་གྲྭ་བཅུ་པའི་སྐབས་ཡུལ་ལུང་གཅིག་པའི་མི་ཚང་ཞིག་གིས་
ཨུ་ཚུགས་བརྒྱབ་ནས་མནའ་མར་སློང་བ་བཞིན་ཕ་མ་གཉིས་ཀྱིས་མོས་མཐུན་
གནང་ཏེ་སྤྲད། ཁོ་མོར་བུ་བསྟན་འཛིན་བློ་བཟང་དང་། བསྟན་འཛིན་བཀྲ་ཤིས་
གཉིས་སྐྱེས། ཁོ་མོའི་བཟའ་ཟླའི་མིང་ལ་མིག་དམར་ཚེ་རིང་ཟེར་ཞིང་། ད་ལྟ་
ཁེ་ན་ཌར་ཡོད།
དེའི་འོག་ལ་བུ་མོ་སྐལ་བཟང་གཡུ་སྒྲོན་ཡིན་པ་ཁོ་མོ་དམའ་རིམ་སློབ་གྲྭ་
ནས་མཐོ་སློབ་བར་ཕྱིན་ཏེ་སློབ་སྦྱོང་མཇུག་སྐྱོང་ཐུབ་པ་བྱུང་ཡོད། ང་རང་ཚོང་
རྒྱག་གི་ཡོད་སྟབས་སློབ་ཡོན་སོགས་ཀྱི་མཐུན་རྐྱེན་སྦྱར་ཏེ་རྒྱ་གར་རྒྱལ་ཡོངས་ནང་
གི་མཐོ་སློབ་རྩེ་ཕུདི་གྲས་ཤིག་ལ་བཏང་བ་ཡིན། སྙན་གྲགས་ཆེ་བའི་མཐོ་སློབ་དེ་
སཱིམ་ལའི་ནང་ཡོད་ཅིང་། དེའི་ནང་ལ་འབྱོར་ལྡན་མི་ཚང་གི་ཕྲུ་གུ་དང་། དབོན་
རིགས་ཀྱི་ཕྲུ་གུ་ཤ་སྟག་གཏོང་གི་ཡོད་ཀྱང་ང་རང་ཁོ་མོའི་གཅེན་པོ་ཞིག་ཡིན་པའི་
འགན་ཁུར་བླངས་ནས་འགྲོ་སོང་ཕངས་མེད་བཏང་བ་ཡིན། ཁོ་མོ་རང་ངོས་ནས་
ཀྱང་སློབ་སྦྱོང་ལ་དཀའ་ལས་བརྒྱབ་སྟེ་ཐུན་མོང་གཙུག་ལག་སློབ་ཐོན་(BA)ལག་
འཁྱེར་ཐོབ་པ་དང་། རྗེས་སུ་བྷེལ་ཇམ་རྒྱལ་ཁབ་ཏུ་ཕྱིན་ནས་དེང་སང་ཡུལ་དེའི་
སྨན་ཁང་ཞིག་ནང་སྨན་ཞབས་ཀྱི་ལས་ཀ་བྱེད་བཞིན་ཡོད།



རྩེད་རིགས་སྐོར། 117
དེའི་འོག་བུ་མོ་བསྟན་འཛིན་ཀུན་བཟང་ནི་ང་ཚོ་ཕྲུ་གུའི་དཀྱིལ་ནས་ཆུང་
ཤོས་རེད། ཁོ་མོ་འཛིན་གྲྭ་དམའ་རིམ་ནས་མཐོ་སློབ་བར་འགྲོ་ཐུབ་པ་བྱུང་ཡོད་
ལ། དིལླི་མཐོ་སློབ་ཞིག་ནང་སློབ་སྦྱོང་བྱས་ཏེ་ཐུན་མོང་གཙུག་ལག་སློབ་ཐོན་(BA)
ལག་འཁྱེར་ཐོབ། ཕྱིས་སུ་ཕྲན་དང་མཉམ་དུ་ལས་ཀ་བྱས་ཏེ་དིལླི་ཧི་མཱ་ལ་ཡའི་ཟ་
ཁང་གི་འགན་འཛིན་བྱེད་བཞིན་ཡོད།
དེ་ལྟར་ངའི་ཕ་མ་གཉིས་དང་སྤུན་མཆེད་རྣམས་ཀྱི་བསམ་སྤྱོད་དང་འཚོ་
གོས་གནས་སྟངས་རགས་ཙམ་ཞུས་ཟིན་པ་ཡིན། སྤྱི་ཡོངས་ནས་རྒན་པས་འགན་
ཁུར་ཏེ་ཆུང་བར་ལྟ་སྐྱོང་གིས་ཤེས་ཡོན་དང་ལས་ཀ་སོགས་གང་ཞིག་སྤྲོད་དགོས་
པ་རྣམས་སྤྲད་ཟིན་ནས་དེང་སྐབས་སོ་སོ་ལོ་ན་སོན་ཏེ་རང་རང་གི་རྐང་པའི་སྒང་
ལངས་ཐུབ་ཡོད་པ་ནི་དགའ་སྤོབས་ཀྱི་གནས་སུ་མཆིས།
རྩེད་རིགས་སྐོར།
ང་རང་རྩེད་མོའི་རིགས་འདྲ་མིན་ལ་དགའ་པོ་ཡོད། ཐོག་མར་དྭང་སློབ་དམག་
སྒར་ནང་འཛུལ་བ་ནས་བཟུང་རྩ་དགོངས་མ་ཞུས་བར་རྩེད་རིགས་མང་པོའི་ནང་
ཆ་ཤས་ལེན་མྱོང་། དམག་སྒར་ནང་བརྒྱ་ཤོག་ཕན་ཚུན་འགྲན་སྡུར་མང་པོ་བྱེད་
སྲོལ་ཡོད། དྲ་པོལ་(volley bal)འཚམ་རེ་རྩེ་བ་མ་གཏོགས་རྒྱུན་དུ་རྩེད་མོ་དེ་རྩེ་
རྒྱུར་དགའ་སྣང་སླེབས་ཀྱི་མི་འདུག དེ་མིན་རྐང་རྩེད་པོ་ལོ་དང་སིལ་པོལ་སོགས་
ཀྱི་འགྲན་སྡུར་མང་པོའི་ནང་མཉམ་ཞུགས་བྱེད་མྱོང་། སྔོན་མ་དྭང་སློབ་ནང་ཡོད་
སྐབས་ཧོག་ཀེའི་(hokey)དར་སོ་ཆེན་པོ་ཡིན་དུས་རྩེད་མོ་དེ་ཡག་པོ་རྩེ་ཤེས་ཀྱི་
ཡོད་ལ། འགྲན་སྡུར་ནང་དུའང་འཛུལ་ཞུགས་བྱེད་མྱོང་། .



118
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཡང་དམག་སྒར་ནང་རྒྱང་ཐག་རིང་པོའི་རྒྱུག་ཤར་འགྲན་སྡུར་བྱེད་སྲོལ་
ཡོད་པ་ལྟར་ཧ་ལམ་སྤྱི་ལེ་ཉི་ཤུ་རྩ་དྲུག་ཙམ་གྱི་རྒྱུག་ཤར་འགྲན་སྡུར་ནང་འཛུལ་
ཞུགས་བྱེད་མྱོང་། དེ་སྔོན་ཕྱི་ལོ་ ༡༩༨༤ ལོར་རྒྱ་གར་གྱི་སྲིད་བློན་ལྕམ་སྐུ་ཨིནྡྲ་
གནྡྲི་མཆོག་མ་བཀྲོངས་གོང་དམག་སྒར་ནང་ཐག་རིང་རྒྱུག་ཤར་འགྲན་སྡུར་དེ་དར་
སོ་ཆེན་པོ་རེད། རྗེས་སུ་ངས་སྤྱི་ལེ་བཞི་བཅུའི་ནང་ལའང་རྒྱུག་ཤར་འགྲན་སྡུར་
བྱས་པ་ཡིན། དེ་བཞིན་གནམ་མཆོང་དང་། ལག་ཤུགས་སྟོབས་རྩལ་སོགས་སྦྱོང་
བརྡར་མང་པོ་བྱས་རྗེས་འགྲན་སྡུར་ནང་བདམས་ཀྱི་ཡོད། དེའི་ནང་ཚུད་ཚར་རྗེས་
འགྲན་སྡུར་དངོས་གཞི་བྱེད་དགོས་པ་དང་། ལག་ཤུགས་སྟོབས་རྩལ་ལོ་བཞི་ལྔའི་
རིང་འགྲན་སྡུར་བྱས་རྗེས་ཨང་རིམ་དང་པོ་དང་གཉིས་པ་སོགས་རག་བྱུང་། དམག་
སྒར་ནང་གཞན་ལ་ལག་ཤུགས་སྟོབས་རྩལ་བསླབས་མྱོང་། དམག་སྒར་དབུས་
སློབ་གཉེར་ཁང་ནང་གི་ལུས་རྩལ་དགེ་རྒན་གྱི་སློབ་སྦྱོང་ཟླ་བ་བཞི་ལྔའི་རིང་བྱས་
ནས་ཨང་དང་པོ་ཐོབ་བྱུང་། ལག་འཛིང་བྱེད་ཚུལ་གྱི་ཚུལ་སྦྱོང་དགེ་རྒན་བྱས་པ་
དང་། སྐུ་སྲུང་ནང་ལ་སླེབས་རྗེས་ཟླ་བ་གསུམ་བཞི་རིང་ཉི་ཧོང་ནས་ལག་འཛིང་
བྱེད་སྟངས་ཀྱི་དགེ་རྒན་ཞིག་ཕེབས་ཏེ་སྦྱོང་བརྡར་འཕར་མ་ཐོབ་མྱོང་།
ཕྱི་ལོ་ ༢༠༠༤ ལོར་གཞོན་ནུ་ཚོགས་པའི་གོ་སྒྲིག་འོག་སིལ་པོལ་རྩེད་འགྲན་
ཞུས་ཤིང་། དེའི་ནང་གངས་ལྗོངས་བོད་ཀྱི་འགྲིམ་འགྲུལ་ལས་ཁུངས་ནས་སིལ་
པོལ་རུ་ཁག་ཅིག་གསར་འཛུགས་ཀྱིས་ང་རང་མཉམ་ཞུགས་བྱས་ཏེ་རྩེད་འགྲན་
བྱེད་སྐབས་ང་ཚོར་ཨང་དང་པོའི་བྱ་དགའ་ཐོབ་སོང་། སྐབས་དེར་ང་ཚོའི་རུ་
ཁག་གི་རྩེད་འགྲན་པའི་སྒྲིག་ཆས་དང་རྩེད་ཆས་མཐུན་རྐྱེན་ཡོངས་རྫོགས་ཁོ་
བོའི་འགྲིམ་འགྲུལ་ལས་ཁང་ནས་སྦྱར་བ་བཞིན་རུ་ཁག་གི་མིང་ལ་གངས་ལྗོངས་
བོད་ཀྱི་འགྲིམ་འགྲུལ་ལས་ཁང་ཞེས་བཏགས་པ་རེད། མཐའ་མའི་འགྲན་སྡུར་ནང་



རྩེད་རིགས་སྐོར། 119
རྒྱལ་ཕམ་གྱི་དབྱེ་བ་ཆོད་རྗེས་རུ་ཁག་གཉིས་ཀའི་རྩེད་འགྲན་པ་གྲངས་སུམ་ཅུ་སོ་
ལྔ་ལྷག་ཙམ་ཞིག་བོད་ཀྱི་གསོལ་མགྲོན་ཁང་དུ་གདན་འདྲེན་ཞུས་ཏེ་དགོང་དྲོའི་
གསོལ་ཚིགས་རྒྱས་པོ་ཞིག་འབུལ་རྒྱུའི་གོ་སྐབས་བྱུང་། དེ་ཡང་གཅིག་ནས་རྩེད་
འགྲན་པ་ནང་ཁུལ་མཐུན་སྒྲིལ་དམ་གཟབ་ཡོང་རྒྱུ་དང་། གཉིས་ནས་ང་རང་རྩེད་
རིགས་ལ་དགའ་སྣང་ཡོད་པའི་དབང་གིས་ཁོང་རྣམ་པར་ཞལ་ལག་ཕུལ་བ་ཡིན།
ང་རང་ལ་མཚོན་ན་རྩེད་མོ་རྩེ་རྒྱུར་དགའ་པོ་ཡོད་མཁན་ཞིག་ཡིན་སྟབས་
དེང་སང་ཡང་དུས་ཚོད་སྟོང་པ་ནམ་ཡིན་ལ་ལུས་སྦྱོང་གི་རྩེད་རིགས་རྩེ་བ་
དང་། ལས་བྲེལ་ཆུང་སྐབས་ཞོགས་པ་སྔ་པོ་ཕྱི་ལོགས་ལ་རྒྱུག་ཤར་གློད་པ་སོགས་
ལུས་སྦྱོང་བྱེད་ཀྱི་ཡོད། ང་ཚོའི་སྤྱི་ཚོགས་ནང་ལུས་རྩལ་རྩེ་རྒྱུའི་གོམས་གཤིས་
ཡོད་མཁན་ཅུང་དཀོན་པོ་རེད། ལུས་སྦྱོང་ནི་འཕྲོད་བསྟེན་གྱི་ཆ་ཤས་གལ་ཆེ་ཤོས་
ཤིག་ཡིན་པར་བརྟེན་རང་ཉིད་བདེ་ཐང་དང་མི་ཚེ་རིང་ཙམ་བཞུགས་འདོད་ཡོད་
ཚེ་རང་རྒྱུད་ལ་ལུས་སྦྱོང་བྱེད་རྒྱུའི་གོམས་གཤིས་དེ་འཇགས་ཐུབ་པ་གནང་གལ་
ཆེ། འཛམ་བུ་གླིང་འདིར་མིའི་འགྲོ་བ་བྱུང་བ་ནས་བཟུང་རྩེད་རིགས་སྣ་ཚོགས་
དར་ཁྱབ་བྱུང་ཡོད། དེ་བཞིན་བོད་གངས་ཅན་ལྗོངས་སུ་ཡང་ཐག་པ་འཐེན་པ་
དང་། སྦེ་ག་རྩེ་བ། རྟ་རྒྱུག་དང་གཡག་རྒྱུག་གཏོང་བ། མདའ་དང་མེ་མདའི་ཚ་
ཁ་སྡུར་བ། རྡོ་ཀོར་རྩེ་བ། རྡོ་འགྱོགས་པ། ཞར་འཕེན་གློད་པ་སོགས་རྩེད་རིགས་
མང་པོ་ཞིག་དར་སྲོལ་བྱུང་ཡོད། རྩེད་རིགས་ནི་མིའི་སེམས་ཁམས་སྐྱིད་པོ་དང་
གུ་ཡངས་པོ་ཡོང་རྒྱུར་ཕན་ཐོགས་ཡོད་ལ། དེས་མི་གཞན་ལ་ལྟད་མོ་ལྟ་རྒྱུ་ཙམ་
མ་ཟད། སྐབས་རེ་བཞད་གད་ཀྱང་སློང་བར་བྱེད། རྩེད་རིགས་འགའ་ཞིག་གིས་
མིའི་ལུས་ཁམས་འཕྲོད་བསྟེན་ལ་ཕན་པ་དང་། ཡང་འགའ་ཞིག་གིས་རིག་རྩལ་
འཕེལ་རྒྱས་ལ་ཕན་གྱི་ཡོད།



120 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཆོས་སྲིད་སོགས་ཕྱོགས་གང་ཐད་ནས་སྲི་ཞུ་སྒྲུབ་པའི་གཞི་རྩ་གཟུགས་པོ་
བདེ་ཐང་ནི་ཧ་ཅང་གལ་ཆེན་པ་ཞིག་ཡིན་པས་ང་ཚོས་ངེས་པར་ལུས་སྦྱོང་འཕྲོད་
བསྟེན་ལ་ཕན་པའི་རྩེད་རིགས་རྩེ་དགོས་པ་ཡིན། རྩེད་རིགས་མང་པོ་ཞིག་གིས་
རྩེད་འགྲན་པ་ཕན་ཚུན་མཐུན་སྒྲིལ་ཡོང་བ་དང་། ངོ་ཤེས་སུ་གྱུར་པ། གྲོགས་པོ་
ཆགས་པ་སོགས་ཁྱད་ཆོས་མང་པོ་ཞིག་ཡོད་པ་རེད། རྒྱ་ཆེ་ས་ནས་བཤད་ན་རྒྱལ་
ཁབ་ཕན་ཚུན་རྩེད་མོའི་ལམ་ནས་མཐུན་སྒྲིལ་ཡོང་བ་དང་། དཔལ་འབྱོར་ཡར་
རྒྱས་ཡོང་བ། ཆབ་སྲིད་ཀྱི་འབྲེལ་བ་ཇེ་ལེགས་སུ་འགྲོ་བ་སོགས་ཕན་ཐོགས་ཆེན་
པོ་ཡོད་པ་ནི་ང་ཚོའི་མཐོང་ཆོས་ཡིན།
སྔོན་མ་ཕྲན་རང་དྭང་སློབ་དམག་སྒར་ནང་དྲག་སྦྱོང་ཙམ་མ་ཟད་རྩེད་མོའི་
དགེ་རྒན་ཡང་བྱེད་མྱོང་། ལུས་སྦྱོང་རྩེད་རིགས་ཀྱིས་ལུས་སེམས་བདེ་ཐང་ཡོང་
རྒྱུར་ཕན་ཁྱད་ཡོད་པ་མཐོང་སོང་། རྩེད་མོའི་རྣམ་གྲངས་ཉིན་རེ་བཞིན་ཇེ་མང་
ལ་འགྲོ་བ་དེ་ཚོ་ཤེས་དགོས་པ་གལ་ཆེན་པོར་མཐོང་། ཁོ་བོར་རྩེད་མོའི་སྐོར་ལ་
མྱོང་ཚོར་གཏིང་ཟབ་དེ་འདྲ་བཤད་རྒྱུ་མེད་ཀྱང་རང་ཉིད་ཀྱིས་རྩེད་རིགས་འགའ་
ཤས་ནང་སྦྱོང་བརྡར་གང་ལ་གང་འཚམ་བྱེད་མྱོང་ཡོད་སྟབས་སོ་སོའི་ཉམས་མྱོང་
གི་ཐོག་ནས་བལྟས་ན་རྩེད་མོའི་རྣམ་གྲངས་རེ་ཟུང་རྩེ་ཤེས་དགོས་པ་དང་། དེ་དག་
གི་དགེ་མཚན་རྣམས་ཤེས་དགོས་ཀྱི་རེད་སྙམ། །
འཛམ་གླིང་ནང་རྩེད་མོའི་འགྲོ་ལུགས་དང་། ཁྲིམས་དང་སྒྲིག་གཞི་ཚད་
ལྡན་ཞིག་གཏན་འབེབ་མ་བྱུང་གོང་འཁྲུག་རྩོད་ཆེན་པོ་བྱུང་སྟེ་མི་མང་པོ་ཞིག་
གི་ཚེ་སྲོག་ཀྱང་ཤོར་དགོས་བྱུང་ཡོད། འོན་ཀྱང་ཕྱིས་སུ་རྩེད་རིགས་གང་ཞིག་
ལའང་སྟངས་འཛིན་སྒྲིག་གཞི་སྲ་བརྟན་ཞིག་གཏན་འབེབ་བྱུང་བར་བརྟེན་ད་
གཟོད་རྩེད་རིགས་གང་ཞིག་ཡིན་ཡང་རྩེ་བདེ་བ་དང་། སྣང་བ་སྐྱིད་པོ། འགལ་



ངའི་སེམས་ཁོངས་ཀྱི་ཏཱ་ལའི་བླ་མ། 121
རྐྱེན་ཆུང་བ། ཞི་བདེ་བག་ཕེབས་ངང་རྩེ་རྒྱུ་དང་ལྟ་རྒྱུ་ཡོད་རེད་ཅེས་བརྗོད་ན་
ཆོག ང་ཚོ་བོད་པའི་སྤྱི་ཚོགས་ནང་གཞོན་སྐྱེས་ཚོས་རྩེད་མོའི་རྒྱབ་ལྗོངས་ལོ་རྒྱུས་
དང་སྒྲིག་གཞི་སོགས་ལ་དོ་སྣང་དེ་ཙམ་མི་བྱེད་པར་རང་སྣང་གང་དྲན་རྩེ་དུས་
སྐབས་རེ་དཀའ་ངལ་དང་འཁྲུག་རྩོད་ཕྲན་བུ་རེ་ཡོང་གི་ཡོད། དེར་བརྟེན་འབྱུང་
འགྱུར་རྩེད་མོ་གང་ཞིག་ཡིན་རུང་བརྩེས་པ་ཙམ་མ་ཡིན་པར་དེའི་རྒྱབ་ལྗོངས་ལོ་
རྒྱུས་དང་སྒྲིག་གཞི་འགྲོ་སྟངས་སོགས་ལའང་དོ་སྣང་དང་གོ་རྟོགས་རྒྱུས་ལོན་ནན་
ཙམ་གནང་གལ་ཆེ། དེ་ལྟར་བྱུང་ཚེ་ང་ཚོ་བོད་པའི་སྤྱི་ཚོགས་ནང་རྩེད་མོའི་ཐོག་
ཡར་རྒྱས་ཆེན་པོ་ཡོང་རྒྱུ་མ་ཟད། འཕེལ་རིམ་དེ་བརྒྱུད་ནས་རང་བཞིན་གྱིས་བོད་
པའི་ཡ་རབས་བཟང་སྤྱོད་ཀྱང་ཉམས་མེད་རྒྱུན་འཇགས་སུ་གནས་ཏེ་ཀུན་གྱིས་
མིག་ལྟོས་འོས་པའི་བྱ་བ་གལ་ཆེ་ཞིག་བསྒྲུབ་ཐུབ་རྒྱུ་ཡིན་པ་གདོན་མི་ཟ།
ངའི་སེམས་ཁོངས་ཀྱི་ཏཱ་ལའི་བླ་མ།
སྤྱིར་བཏང་བྱ་དངོས་གང་ཞིག་ལ་ངོས་འཛིན་བྱེད་སྟངས་ནི་གང་ཟག་སོ་སོའི་
དབང་པོ་རྟུལ་རྣོན་གྱི་ཁྱད་པར་དང་། ཉམས་མྱོང་། མཐོང་རྒྱ་ཆེ་ཆུང་སོགས་
གནས་སྟངས་མང་པོ་ཞིག་ལ་རག་ལུས་ཡོད། དེ་བཞིན་དད་པ་ཡིད་ཆེས་ཞུ་སྟངས་
ལའང་མི་སོ་སོའི་བསམ་བློ་གཏོང་ཕྱོགས་སོགས་རྒྱུ་རྐྱེན་མང་པོ་ཞིག་ལ་རག་ལུས་
ཡོད་ཀྱང་། རང་ངོས་ནས་༧གོང་ས་༧སྐྱབས་མགོན་ཡིད་བཞིན་ནོར་བུ་མཆོག་
ལ་འཛིན་པའི་དད་པ་དང་ཡིད་ཆེས་ནི། ཐོག་མར་ཕ་མ་སྤུན་མཆེད་སོགས་ཁོར་
ཡུག་བཟང་པོ་ཞིག་གི་ངོ་སྤྲོད་ཤུགས་རྐྱེན་འོག་འཚར་ལོངས་བྱུང་བ་བཞིན་དུ་དད་
པ་དང་ཡིད་ཆེས་བརྟན་པོ་ཞིག་ཡོད། ད་དུང་རང་ཉིད་ལོ་ན་སོན་པ་དང་བསྟུན་
༧གོང་ས་མཆོག་གི་སྐུ་གསུང་ཐུགས་ཀྱི་ཆེ་བའི་ཡོན་ཏན་མང་པོ་དངོས་སུ་མཇལ་



122
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
རྟོགས་ཐུབ་པ་བྱུང་ཞིང་། ལྷག་པར་དུ་ཁོང་གིས་བརྩམས་གནང་མཛད་པའི་ཕྱག་
དེབ་ཁག་ལ་ལྟ་ཀློག་བྱེད་རྒྱུ་བྱུང་བ་སོགས་ཀྱིས་ངའི་སེམས་ནང་༧སྐྱབས་མགོན་
ཏཱ་ལའི་བླ་མ་མཆོག་ལ་འགྱུར་བ་མེད་པའི་དད་པ་དང་ཡིད་ཆེས་བརྟན་པོ་ཞིག་
རྙེད་བྱུང་། ༧གོང་ས་མཆོག་གི་སྐུ་གསུང་ཐུགས་ཀྱི་ཆེ་བའི་ཡོན་ཏན་ནི་ངའི་
བསམ་བརྗོད་ལས་འདས་པ་ཞིག་རེད་འདུག སྤྱི་ནོར་༧གོང་ས་༧སྐྱབས་མགོན་
རིན་པོ་ཆེ་མཆོག་ལ་འཛམ་གླིང་གི་སྐྱེ་འགྲོ་སྤྱི་དང་། ཡང་སྒོས་བོད་མི་མགོ་ནག་
རྩམ་གཟན་ཕལ་མོ་ཆེས་རྒྱུ་མཚན་མཐོང་བའི་ཐོག་ནས་ཡིད་ཆེས་དང་དད་པ་ཞུ་
བཞིན་ཡོད་ཀྱང་། རྨོངས་པའི་གཞན་དབང་དུ་སོང་བའི་གང་ཟག་རེ་ཟུང་གིས་
མཚན་སྨད་ཞུ་ཡི་ཡོད། གང་ཟག་དེ་དག་ང་ཚོས་སྙིང་རྗེ་སྐྱེ་དགོས་པའི་ཡུལ་ཞིག་
ལས་མ་འདས།
ང་ཚོ་མིའི་རིགས་ལ་བཟང་ཕྱོགས་ཀྱི་འགྱུར་བ་དང་ངན་ཕྱོགས་ཀྱི་འགྱུར་
བ་འགྲོ་ཕྱོགས་གཉིས་ཡོད་རེད། མི་ཁ་ཤས་གཞན་ཟེར་འབའ་ཞིག་གི་རྗེས་སུ་
འབྲངས་ཏེ་མཐའ་མ་རང་ཉིད་གཡང་ལ་ལྷུང་གི་ཡོད། ང་ཚོ་བོད་མིའི་ཁྲོད་རེ་
ཟུང་གིས་བརྟག་དཔྱད་ཞིབ་འཇུག་མ་བྱས་པར་སྤྱི་ཚོགས་ཀྱི་ཞི་བདེ་དཀྲུག་མཁན་
གྱིས་གང་བཤད་ལ་ཉན་ནས་ྋགོང་ས་མཆོག་ལ་མཚན་སྨད་ཞུ་བཞིན་ཡོད། དེ་
ནི་ངན་ཕྱོགས་ཀྱི་འགྱུར་བ་ཞིག་རེད། ཡིད་ཆེས་དང་དད་པ་ཁས་ལེན་ཡོད་མིན་
ལ་མ་ལྟོས་པར་སྐྱེས་བུ་གང་ཞིག་ཚད་ལྡན་ཡིན་མིན་སོ་སོའི་རྣམ་དཔྱོད་ལ་བརྟེན་
ནས་བརྟག་དཔྱད་བྱེད་དགོས་པ་གལ་ཆེན་པོ་ཡིན། ཞིབ་མོའི་བློས་སྤྱི་ནོར་ྋགོང་
ས་ྋསྐྱབས་མགོན་ཆེན་པོ་མཆོག་གི་མཛད་རྣམ་དང་། གང་ཉིད་ཀྱིས་བརྩམས་
གནང་མཛད་པའི་ཕྱག་དེབ་ཁག དེ་བཞིན་འཛམ་གླིང་སྐྱེ་འགྲོ་སྤྱིར་ཉིན་རེའི་
འཚོ་བར་ཕན་པའི་མཛད་རྗེས་རྣམས་ལ་དོ་སྣང་དང་བརྟག་དཔྱད་ལེགས་པར་བྱས་



ངའི་སེམས་ཁོངས་ཀྱི་ཏཱ་ལའི་བླ་མ། 123
ཕྱིན་ད་གཟོད་རང་རྒྱུད་ཀྱི་ལོག་རྟོག་རྣམས་སེལ་ངེས། གང་ཟག་རེ་ཟུང་ཐོག་མར་
༧གོང་ས་མཆོག་ལ་དད་པ་དག་སྣང་མེད་ནའང་རིམ་བཞིན་གང་ཉིད་ཀྱི་མཛད་པ་
འཕྲིན་ལས་ཇི་སྙེད་ཅིག་རང་གིས་དངོས་མཐོང་ལག་ཟིན་གྱི་ངེས་ཤེས་རྙེད་དེ་དད་
པ་དང་དགའ་མོས་ཤིག་རང་བཞིན་སླེབས་ཀྱི་ཡོད། དེ་ནི་གཞན་ཟེར་གྱི་རྗེས་སུ་
མ་འབྲངས་པར་རང་གིས་བརྟག་དཔྱད་དང་དངོས་མཐོང་བྱུང་བའི་བཟང་ཕྱོགས་
ཀྱི་འགྱུར་བ་ཞིག་རེད།
དེ་ཡང་། གང་ཞིག་གསེར་གྱི་རི་ལ་བསྙེས་བྱས་ན། །དེ་ཡི་འདབ་ཆགས་
ཐམས་ཅད་གསེར་དུ་གྱུར། །གང་ཞིག་དུག་གི་རི་ལ་བསྙེས་བྱས་ན། །དེ་ཡི་འདབ་
ཚགས་ཐམས་ཅད་དུག་ཏུ་གྱུར། །ཞེས་པ་ལྟར་བཟང་པོའི་གཤིས་ཀ་ལྡན་པའི་མི་
ཞིག་དང་མཉམ་དུ་འགྲོགས་ཚེ་རང་ཉིད་བཟང་ཕྱོགས་སུ་འགྱུར་རྒྱུར་གྲོགས་ཕན་
ཡོང་ངེས་པ་དང་། ངན་པ་དང་འགྲོགས་ན་ངན་པ་མ་གཏོགས་བཟང་པོར་འགྱུར་
རྒྱུ་ག་ལ་ཡོད། དེར་བརྟེན་ང་ཚོས་རང་ཉིད་སུ་དང་འགྲོགས་ཀྱང་ངེས་པར་དུ་
གཟབ་གཟབ་གནང་དགོས་པ་ཡིན།
ང་རང་བྱིས་པའི་སྐབས་ཡིད་བཞིན་ནོར་བུ་ཞེས་པའི་མཚན་རྣ་བར་ཐོས་
པ་ཙམ་མ་གཏོགས་དེའི་དོན་དག་གང་ཡིན་ཤེས་ཀྱི་མེད། སྔོན་མ་གཞིས་ཆགས་
ནང་སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་ཆིབས་བསྒྱུར་གནང་དུས་
ཕ་མས་འཚང་ག་ཤིག་ཤིག་གིས་བཀའ་དབང་ཞུ་བར་ཁྲིད་གནང་མྱོང་། ང་ཚོ་
བོད་མི་རྒན་གཞོན་ཚང་མར་བླ་མ་མཇལ་སྐབས་ལག་པ་ཐལ་མོ་སྦྱར་ནས་དད་
གུས་ཞུ་བའི་ལམ་སྲོལ་བཟང་པོ་ཡོད། དེ་ནས་རང་ཉིད་རིམ་བཞིན་འཚར་
ལོངས་བྱུང་སྐབས་ཕ་མས་ྋགོང་ས་ྋསྐྱབས་མགོན་ཆེན་པོར་ཕྱག་མཆོད་འབུལ་
ཞུ་བ་དང་། དད་པ་དག་སྣང་ཞུ་སྟངས་རྣམས་མིག་གིས་མཐོང་སྐབས་༧སྐྱབས་



124
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
མགོན་རིན་པོ་ཆེའམ། ཡིད་བཞིན་ནོར་བུ་ཞུ་བར་ཕ་མས་དད་པ་དང་གུས་བརྩི་
ཆེན་པོས་གོང་དུ་བཀུར་བའི་རྒྱུ་མཚན་གང་ཡིན་ནམ་སྙམ་པའི་དོགས་འདྲི་
ཞིག་སེམས་ནང་རང་བཞིན་འཁོར་མྱོང་། རང་ཉིད་ཀྱིས་ཡི་གེ་ཁྱར་ཁྱོར་ཤེས་
པའི་དུས་ལ་སླེབས་དུས་གང་ཉིད་དང་འབྲེལ་བའི་དཔེ་དེབ་འདྲ་མིན་བཀླགས་
པ་དང་། མི་གཞན་དང་མཉམ་དུ་བགྲོ་གླེང་བྱས། སྤྱི་ནོར་༧གོང་ས་༧སྐྱབས་
མགོན་རིན་པོ་ཆེའི་གསུང་ཆོས་དང་བཀའ་སློབ་གནང་བ་དེ་ཚོ་ཉན། ཁོང་
གང་དུ་ཆིབས་བསྒྱུར་གནང་བར་དོ་སྣང་མཐོང་ཐོས་བྱུང་། ཕྲན་རང་དབྱིན་
ཇི་ཡར་རྒྱས་གཏོང་ཆེད་དབྱིན་ཡིག་ཐོག་ཡོད་པའི་ྋསྐྱབས་མགོན་རིན་པོ་
ཆེའི་བཀའ་སློབ་ཕྱག་དེབ་དེ་འདྲ་མང་པོ་ཀློག་མྱོང་། དབྱིན་ཡིག་དེ་དག་རིམ་
པས་ཁྱར་ཁྱོར་ཤེས་དུས་གོ་བ་མང་པོ་ཞིག་རག་ཡོང་གི་འདུག ང་རང་སྐུ་སྲུང་
ཞབས་ཞུའི་སྐབས་༧གོང་ས་མཆོག་གསུང་ཆོས་དང་ཚོགས་འདུ་སོགས་ཆིབས་
བསྒྱུར་གང་གནང་ལ་ལྷན་བཅར་ཞུ་དགོས་སྟབས། ཁོང་གིས་ཉམ་ཐག་དང་
དཔོན་རིགས་སོགས་གནད་ཡོད་མི་སྣ་མཇལ་འཕྲད་གནང་སྐབས་ཀུན་ལ་ཉེ་
རིང་མེད་པར་བཏང་སྙོམས་ཀྱི་སྒོ་ནས་ཐུགས་བརྩེ་བ་ཆེན་པོས་གཟིགས་སྐྱོང་
གནང་གི་འདུག རང་ཉིད་སྐུ་སྲུང་ཡིན་ཡང་ཁོང་གིས་བཀའ་སློབ་དང་གསུང་
ཆོས་གནང་དུས་རང་བཞིན་གྱིས་རྣ་བར་ཐོས་པ་དང་། བཀའ་སློབ་དེ་དག་རང་
ཉིད་ལ་གནང་གི་ཡོད་པ་ལྟ་བུའི་ཚོར་སྣང་ཤུགས་ཆེ་ཡོང་གི་འདུག དེ་འདྲའི་
གནས་སྟངས་ཤིག་གི་འོག་ནས་༧གོང་ས་མཆོག་ལ་རང་བཞིན་གྱིས་དད་པ་དག་
སྣང་སྐྱེས་ཤིང་། ཁོ་བོའི་རྒྱུད་ལ་སྐྱེས་པའི་དད་པ་དེ་ནི་རང་བཞིན་ལྷན་སྐྱེས་ཀྱི་
དད་པ་དང་། རྒྱུ་མཚན་དང་ཡོན་ཏན་མཐོང་བའི་དད་པ་གཉིས་ཚོགས་ཤིག་
ཡིན་ཞེས་བརྗོད་ཐུབ།



ངའི་སེམས་ཁོངས་ཀྱི་ཏཱ་ལའི་བླ་མ། 125
ཆབ་སྲིད་ཀྱི་ལངས་ཕྱོགས་དང་དབུ་ཁྲིད་ཅིག་ཡིན་པའི་ཆ་ནས་བརྩི་སྟངས་
བརྩི་ལུགས་གཞན་དག་ཅིག་རེད་བསམ་གྱི་འདུག འདས་པའི་འཛམ་གླིང་སྤྱི་
ཡོངས་ཀྱི་ཆབ་སྲིད་འགྱུར་འགྲོས་ནང་དབུ་ཁྲིད་སྐད་གྲགས་ཆེན་པོ་མང་པོ་བྱུང་
ཡོད་ལ། དབང་ཐང་ཅན་དང་མཁས་དབང་ཡང་རབ་དང་རིམ་པ་བྱུང་ཡོད་པ་
རྣམས་ནི་མི་རྟག་འཆི་བའི་རང་བཞིན་ཐོག་ཏུ་བབས་ནས་འདས་གྲོངས་ཕྱིན་
ཡོད་ཅིང་། ད་ལྟའི་འཛམ་གླིང་ཆབ་སྲིད་འགྱུར་འགྲོས་ནང་ལའང་དབུ་ཁྲིད་
སྙན་གྲགས་ཅན་དང་། དབང་ཐང་ཅན། མཁས་དབང་སོགས་མང་པོ་ཞིག་
ཡོད་པ་རྣམས་ཀྱི་ཕྱག་ལས་གནང་སྟངས་དང་། ལྗགས་རྩོམ་གནང་བའི་དཔེ་
དེབ། ཆབ་སྲིད་སྐྱོང་སྟངས་བཅས་ལ་དོ་སྣང་ཐུགས་ཞིབ་གནང་སྟེ་ང་ཚོའི་དབུ་
ཁྲིད་དང་ཕན་ཚུན་བསྡུར་བ་གནང་ཚེ། ད་གཟོད་ང་ཚོའི་དབུ་ཁྲིད་ཀྱི་ཐབས་
མཁས་ཐུགས་རྗེ་དང་། མཁྱེན་རྒྱུ། རྣམ་དཔྱོད་ལ་སོགས་པའི་མཁྱེན་པའི་ཡོན་
ཏན་རྣམས་མངོན་ཐུབ། སོ་སོའི་ཆབ་སྲིད་ལངས་ཕྱོགས་དང་མཐུན་མིན་ཇི་ལྟར་
ཡང་༧གོང་ས་མཆོག་གི་ལམ་སྟོན་གནང་བའི་ཆབ་སྲིད་ལངས་ཕྱོགས་སོགས་ལ་
ཞིབ་མོའི་བློས་རྣམ་པར་དཔྱད་ནས་དབྱེ་ཞིབ་གནང་དགོས་པ་ལས། མ་བརྟག་མ་
དཔྱད་པར་ལམ་སང་དགག་ཕྱོགས་སུ་ལངས་རྐྱང་བྱེད་པ་ནི་རྣམ་དཔྱོད་ལྡན་པའི་
མི་ཞིག་གི་བྱེད་སྟངས་ག་ལ་ཡིན། དེར་བརྟེན་༧གོང་ས་༧སྐྱབས་མགོན་ཡིད་
བཞིན་ནོར་བུ་མཆོག་གིས་དགུང་ལོ་ ༡༦ ནས་བཟུང་ད་བར་བོད་བསྟན་སྲིད་
མི་རིགས་དང་བཅས་པའི་བདེ་སྡུག་ཁོ་ནའི་ཆེད་དུ་ཕྱག་ལས་གནང་བ་རྣམས་
ལ་ང་ཚོས་བཀའ་དྲིན་ཡིད་བཅངས་དང་འབྲེལ་ཁོང་གི་བཀའ་སློབ་ལམ་སྟོན་
གྱི་རྗེས་སུ་ཤར་བསྐྱོད་ཐུབ་པ་བྱེད་དགོས། ང་ཚོའི་སྤྱི་ཚོགས་ཁྲོད་སོ་སོའི་ངོས་
ནས་བོད་བསྟན་སྲིད་མི་རིགས་ཀྱི་ཆེད་དུ་ལེགས་སྐྱེས་གང་ཡང་འབུལ་མྱོང་མེད་



126
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཀྱང་། ཤེས་ཡོན་གྱི་གོ་རྟོགས་ཕྲན་ཙམ་ཡོད་པ་ལོག་པར་སྤྱད་ནས་བོད་མིའི་སྤྱི་
ཚོགས་ནང་དབྱེན་སྦྱོར་དཀྲུག་ཤིང་རྒྱག་པ་དང་། ལྟོ་ནང་ལ་བཟས་ནས་སྒོ་ང་ཕྱི་
ལ་གཏོང་ཞིང་། རྟག་ཏུ་༧གོང་ས་མཆོག་དང་རང་གཞུང་ལ་མཛུབ་མོ་བཙུགས་
ནས་སྐྱོན་འཛུགས་ཁོ་ན་བྱས་ཏེ་དགྲ་བོར་ཕན་པའི་ལས་སྒྲུབ་མཁན་རེ་ཟུང་ཡོང་
སྲིད། དེར་བརྟེན་ང་ཚོ་བོད་མི་རྒན་གཞོན་ཚང་མས་གང་ཟག་དེ་རིགས་ལ་
དོགས་ཟོན་ཆེ་བསྐྱེད་ཀྱིས་ཁོང་ཚོའི་རྗེས་སུ་མི་འགྲོ་བར་རང་ཚུགས་བརྟན་པོ་
གནང་གལ་ཆེ།
ཚོགས་སྐྱིད་ཁག་གི་ལས་དོན་ལ་ཞུགས་ཚུལ།
གྲུབ་འབྲས་དང་ཕན་ཐོགས་ཆེ་ཆུང་ལ་མ་ལྟོས་པར་དང་སློབ་དམག་སྒར་དུ་དམག་
མི་དང་། སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་གི་སྐུ་སྲུང་ཞབས་ཕྱི་
སོགས་སྤྱི་ཚོགས་ནང་ལོ་བཅུ་གཉིས་ལྷག་རིང་ལས་ཀ་བྱས་པ་ཡིན། ད་དུང་
རང་ཉིད་བོད་མི་སྐྱབས་བཅོལ་བ་ཞིག་ཡིན་པའི་ཆ་ནས་སྣང་བ་གང་དྲན་གྱིས་
སྤྲང་འཁྱམ་བྱས་ཏེ་མ་བསྡད་པར་རང་དོན་རང་གཅེས་ཀྱིས་སྒེར་གྱི་ཚོང་ལས་
གཉེར་བ་དང་མཉམ་དུ་སྤྱི་ཚོགས་ཀྱི་ཞབས་ཕྱི་ཡང་མི་དམན་པ་བསྒྲུབས། ཕྱི་
ལོ་ ༡༩༩༤ ལོར་དྷ་རམ་ས་ལར་རྒྱ་གར་དང་བོད་མིའི་དབར་བདེ་འཇགས་ཀྱི་
ཐོག་ལ་དཀའ་ངལ་ཕྲན་བུ་བྱུང་བ་རེད། རང་ཉིད་ཀྱིས་ས་གནས་ཡུལ་མི་རྒྱ་གར་
བ་དང་བོད་མིའི་དབར་མཐུན་སྒྲིལ་དགོས་རྒྱུ་གལ་ཆེ་དོན་ཆེར་བརྩིས་ཏེ་ལོ་ངོ་
བདུན་བརྒྱད་ཙམ་རིང་ཧིན་བོད་མཛའ་འབྲེལ་ཚོགས་པའི་དྲུང་ཆེའི་མིང་ཁུར་
ཏེ་ལས་འགན་བསྒྲུབས། དེའི་རིང་རང་ཉིད་ཀྱི་འཇོན་ཚོད་དཔག་ཚོད་ཀྱིས་ས་
གནས་ཡུལ་མི་རྒྱ་གར་བ་དང་བོད་པའི་དབར་མཐུན་སྒྲིལ་ཡོང་ཐབས་ལ་སེམས་



， ，
ཚོགས་སྐྱིད་ཁག་གི་ལས་དོན་ལ་ཞུགས་ཚུལ། 127
ཤུགས་བསྐྱེད་དེ་ལས་ཀ་བྱེད་མྱོང་། འོན་ཀྱང་དེ་འདྲའི་ལས་ཀ་དེ་བཞིན་ཕན་
རླབས་ཆེན་པོ་ཡོང་བར་མི་སྒེར་ཉུང་ཤས་ཤིག་གིས་དཀའ་ལས་རྒྱག་པ་ཙམ་མིན་
པར་ཚོགས་པ་དང་མི་མང་སྤྱི་ཡོངས་ཀྱི་རྒྱབ་སྐྱོར་ཐོབ་དགོས་པ་གལ་ཆེ་ཡིན།
ཕྱི་ལོ་ ༢༠༠༡ ལོར་ཕྲན་རང་གངས་ཅན་སྐྱིད་གཤོངས་སུ་སྡོད་སྐབས་དགེ་
རྒན་ཕ་མའི་ཚོགས་ཆུང་གི་ཚོགས་མི་དང་ཚོགས་གཙོའི་ལས་ཁུར་ཞུས། གངས་
སྐྱིད་ཉིན་སློབ་བཙུགས་ནས་ལོ་སུམ་ཅུ་སོ་གྲངས་ལྷག་ཙམ་ཕྱིན་འདུག་ཀྱང་ཉིན་
གུང་ཞལ་ལག་གཏོང་སྲོལ་མེད་སྟབས། ཚོགས་མི་ལྷན་རྒྱས་དང་གྲོས་བསྡུར་གྱིས་
ཐབས་ཤེས་སྣ་ཚོགས་བརྒྱུད་ཐབ་ཚང་ཞིག་གསར་དུ་སྒོ་ཕྱེས་ཏེ་མ་བྱན་ཞིག་གསར་
ཏུ་བཙུགས། ཕ་མ་དང་སློབ་ཕྲུག་གཉིས་ཀའི་དཀའ་ངལ་སེལ་ཆེད་ཉིན་གུང་ཞལ་
ལག་སློབ་གྲྭ་ནས་གཏོང་འགོ་བཙུག་ས་པ་བཞིན་དེང་སང་ཡང་ཞལ་ལག་མཆོད་རྒྱུ་
ཡོད། ཉིན་གུང་ཞལ་ལག་མཆོད་སྐབས་དགེ་རྒན་གཉིས་ཀྱིས་མཆོད་པ་འབུལ་
སྟངས་དང་། བང་བསྒྲིགས་ནས་འགྲོ་སྟངས་ཚུན་སློབ་གནང་གི་ཡོད་རེད། མ་
བྱན་ལ་ལས་གླ་ཅུང་ཙམ་ཕ་མ་ཚོས་བསྡུས་ཏེ་སྤྲད། རང་ཉིད་སྒེར་གི་ངོས་ནས་
ཞལ་ལག་མཆོད་སྣོད་ཕོར་པ་སྤུས་དག་བརྒྱ་དང་ལྔ་བཅུ། ཇ་ཕོར་བརྒྱ་དང་ལྔ་
བཅུ། ཐུར་མ་ཉིས་བརྒྱ་ཙམ་ཉོས་ཏེ་གངས་ལྗོངས་བོད་ཀྱི་འགྲིམ་འགྲུལ་ལས་ཁང་
གི་མིང་ཐོག་ནས་སློབ་གྲྭར་ཞལ་འདེབས་ཕུལ་བ་ཡིན་།
སྤྱིར་བཏང་ཤེས་རིག་ལས་ཁུངས་ནས་གངས་སྐྱིད་ཉིན་མོའི་སློབ་གྲྭར་དེ་
སྔ་ནས་ལྟོ་དོད་ཕྲན་བུ་གནང་སྲོལ་འདུག་ཀྱང་། དེས་ཤིང་ཏོག་དང་རྔན་པ་ཉོ་
རྒྱུའི་ཚོད་ཙམ་མ་གཏོགས་ཞལ་ལག་གཏོང་ཐུབ་པའི་འགྲོ་སོང་ལྡེང་གི་མེད་པ་
དང་། འགྲོ་སོང་དེ་བགོ་འགྲེམས་བྱས་ཚེ་ཕྲུ་གུ་རེར་སྒོར་མོ་གཅིག་ཙམ་ཡང་
རག་གི་ཡོད་ཚོད་མི་འདུག དེ་དུས་གངས་སྐྱིད་སློབ་གྲྭ་དེ་སམ་བྷོ་ཊའི་ཁྱབ་ཁོངས་



128
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཡིན་སྟབས་སམ་བྷོ་ཊ་སྤྱི་ཁྱབ་ཡིག་ཚང་དུ་བཅར་ཏེ་སློབ་གྲྭར་ཉིན་གུང་ཞལ་ལག་
གཏོང་རྒྱུ་ཡིན་སྐོར་དབུ་འཛིན་ལ་ཞུས་པར་ཁོང་གིས་གསུང་གསལ། ད་བར་ཕ་
མའི་ཚོགས་ཆུང་མང་པོ་བྱུང་བ་ཚང་མས་དེ་འདྲ་བཤད་བྱུང་། དེ་རིང་ཁྱེད་རང་
སླེབས་པ་རེད། འོན་ཀྱང་དེ་ནི་ཁུངས་མི་འཁྱོལ་བ་མ་ཟད་བསུན་པོ་དང་། འཛིན་
སྐྱོང་བྱེད་རྒྱུ་ཁག་པོ་ཡོད་རེད་ཅེས་གསུངས་ཏེ་རྣམ་འགྱུར་ལེགས་པོ་བསྟན་མ་བྱུང་
རུང་བཟོད་བསྲན་བྱས་ཏེ། གང་ལྟར་ཤེས་རིག་གི་ཐད་ཀའི་འཛིན་སྐྱོང་སམ་བྷོ་ཊའི་
ཁྱབ་ཁོངས་ལ་ཡོད་དུས་དེ་ནས་ཕན་ཆ་ག་རེ་གནང་རྒྱུ་ཡོད་ཀྱང་གནང་རོགས། ང་
ཚོ་ལ་དགོས་པ་དེ་ཐབ་ཆས་དང་། རླངས་རྫས། མ་བྱན་བཙུགས་ནས་གླ་ཆ་སྤྲོད་
ཐུབ་པ་བྱེད་རྒྱུ་ཡིན་ཞེས་ཞུས་ཏེ། གསོལ་རས་དགོངས་བཞེས་དེ་ཙམ་ཞིག་ལས་མ་
ཐོབ་ཀྱང་འགོ་འཛུགས་ཞུས་ཏེ་ཞལ་ལག་གཏོང་ཐུབ་པ་བྱུང་བ་རེད།
རྗེས་སུ་ང་རང་གངས་སྐྱིད་ནས་མེག་ལོཌ་གྷན་ཇིར་ཁྱིམ་ཚང་གནས་སྤོས་
པ་ཡིན། དེར་སྡོད་སྐབས་ཀྱང་མི་མང་གི་བསམ་ཚུལ་དང་འོས་ཤོག་འཕེན་ནས་
ཕྱི་ལོ་ ༢༠༠༨ ལོར་མེག་ལོཌ་གྷན་ཇི་སྐབས་བཅུ་གཅིག་པའི་ཕ་མའི་ཚོགས་ཆུང་
ནང་བདམས་ཐོན་བྱུང་བ་རེད། ཚོགས་མི་བཅུ་པོས་ཡིན་གཅིག་མིན་གཉིས་ཁྱེད་
རང་ཚོགས་གཙོ་བྱེད་དགོས་ཞེས་གསུངས་སྟབས་ཁོང་རྣམ་པའི་འདོད་མོས་བཞིན་
ཕ་མའི་ཚོགས་ཆུང་གི་ཚོགས་གཙོའི་ལས་ཁུར་ཞུས། ཁོང་ཚོས་ཀྱང་རྒྱབ་སྐྱོར་
ཧུར་ཐག་གནང་བའི་འབྲས་བུར་འཆར་གཞི་དང་པོ་དེ་མེག་ལོཌ་གྷན་ཇིའི་ཉིན་
སློབ་ལ་ཡང་ཉིན་གུང་ཞལ་ལག་གཏོང་བའི་ལམ་སྲོལ་གསར་གཏོད་བྱུང་ནས་
ད་ལྟའང་སློབ་ཕྲུག་ཚོར་ཞལ་ལག་གཏོང་བཞིན་ཡོད། འཆར་གཞི་གཉིས་པར་
མ་རྩ་ཧིན་སྒོར་འབུམ་བཞི་བཅུའི་ཚོགས་ཁང་གསར་རྒྱག་བྱེད་རྒྱུ་དེ་རེད། རྒན་
ལགས་ཚོའི་ཕྱག་ལས་གནང་སའི་ཁང་པ་དང་། ཕྲུ་གུའི་གསང་སྤྱོད་ལེ་ལག་



ཚོགས་སྐྱིད་ཁག་གི་ལས་དོན་ལ་ཞུགས་ཚུལ། 129
བདུན་ཙམ། དེའི་འོག་ལ་དགེ་རྒན་གྱི་ལས་ཤག་སོགས་གསར་རྒྱག་གི་ཨར་
སྐྲུན་འགན་ཁུར་ཁོ་བོས་བླངས་ཁུལ་གྱིས་དཀའ་ལས་བརྒྱབ་སྟེ་ཕྱོགས་གང་ས་
ནས་ཞལ་འདེབས་བསྡུ་རུབ་བྱས་པ་དང་། དེ་བཞིན་སློབ་ཕྲུག་ཚོས་འཁྲབ་སྟོན་
བྱས་ཏེ་མ་དངུལ་གསོག་སྒྲུབ་བྱས་པ་སོགས་ཕྱོགས་ཡོངས་ནས་དཔལ་འབྱོར་འདུ་
འགོད་བྱས་མཐར་རྒྱལ་ཡུམ་ཆེན་མོའི་ཚོགས་ཁང་ཆེན་མོ་གསར་རྒྱག་ལེགས་
གྲུབ་བྱུང་བ་རེད།
ཚོགས་ཁང་གསར་རྒྱག་གི་མ་དངུལ་ཡོང་ཁུངས་ལ་མཚོན་ན། ཚོགས་
ཁང་འདི་ཉིན་མོའི་སློབ་གྲྭའི་ནང་ཡོད་ཀྱང་མེག་ལོཌ་གྷན་ཇིའི་མི་མང་གིས་
བེད་སྤྱོད་གཏོང་ཆོག་པ་སོགས་ཡིན་སྟབས། སྐུ་སྒེར་ཡིག་ཚང་ལ་དེ་གའི་གནས་
སྟངས་ཡོངས་རྫོགས་སྙན་སེང་ཞུས་མཐར་ཏཱ་ལའི་བླ་མའི་ཐེབས་རྩ་ཁང་ནས་
ཧིན་སྒོར་འབུམ་བཅུ་བཞི་གསོལ་རས་བཀྲིན་ཆེ་བ་དང་། ཧོ་ལན་ཊི་ཤེལ་ཊི་ཟེར་
བའི་ཚོགས་པ་ནས་ཧིན་སྒོར་འབུམ་བརྒྱད། ང་ཚོ་ཕ་མའི་ཚོགས་ཆུང་ནས་ཧིན་
སྒོར་འབུམ་བཞི་དང་ཕྱེད་ཀ སློབ་ཕྲུག་ཚོས་འཁྲབ་སྟོན་བྱས་པ་ལས་ཧིན་སྒོར་
སྟོང་ཕྲག་དྲུག་ཅུ་རེ་གསུམ། དེ་བཞིན་མི་མང་གི་ཞལ་འདེབས་གནང་བ་བཅས་
ལ་བརྟེན་ནས་ལས་གཞི་དེ་ཐོག་མཐའ་བར་གསུམ་ལེགས་གྲུབ་ཐུབ་པ་བྱུང་། ཕྱི་
ལོ་ ༢༠༡༠ ཟླ་ ༡༠ ཚེས་ ༢༥ ཉིན་རྒྱལ་ཡུམ་ཚོགས་ཁང་ཆེན་མོའི་དབུ་
འབྱེད་མཛད་སྒོའི་ཐོག་སྐུ་མགྲོན་གཙོ་བོར་༧སྐུའི་གཅུང་མོ་བཀའ་ཟུར་རྗེ་བཙུན་
པདྨ་ལགས་ཆིབས་བསྒྱུར་བསྐྱངས་པ་དང་། དེ་བཞིན་བོད་ཁྱིམ་སློབ་གྲྭའི་དབུ་
འཛིན། ཡོངས་གླིང་སློབ་གྲྭའི་དབུ་འཛིན། ས་གནས་འགོ་འཛིན། ཕ་མའི་ཚོགས་
ཆུང་གི་ཚོགས་མི་རྣམ་པ། ཧོ་ལན་ཊི་ཤེལ་ཊི་ཚོགས་པའི་ཚོགས་མི་སྐུ་བགྲེས་
བཟའ་འཚོ་གཉིས། ཏཱ་ལའི་བླ་མའི་ཐེབས་རྩ་ཁང་གི་འགན་འཛིན་འཇམ་དཔལ་



130 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ལྷུན་གྲུབ་ལགས། སློབ་གྲྭའི་དགེ་རྒན་རྣམ་པ། ཕྲུ་གུ་ཚོའི་ཕ་མ་རྣམས་བཅས་ལྷན་
འཛོམས་ཀྱིས་མཛད་སྒོ་སྟབས་བདེ་ཞིག་ཚོགས། ད་དུང་མཛད་སྒོའི་ཐོག་དེ་གའི་
སློབ་ཕྲུག་ཚོ་དང་ཐང་སྟོང་གླུ་གར་ཚོགས་པས་རིག་གཞུང་གཞས་སྣ་འཁྲབ་སྟོན་
ཁག་གཟིགས་འབུལ་ཞུས་པ་རེད། །
སྤྱིར་བཏང་མེག་ལོཌ་ཉིན་སློབ་འདི་བོད་ཕྲུག་ཁྱིམ་སྡེའི་ཁྱབ་ཁོངས་ཡིན་
ནའང་ཉིན་མོའི་སློབ་གྲྭ་ཡིན་པའི་ཆ་ནས་ཕ་མ་གཉིས་འཛོམས་ཀྱི་ཕྲུ་གུ་ཚང་མ་
དེར་གཏོང་གི་ཡོད་དུས་ཕ་མ་ཚོས་ཀྱང་སློབ་གྲྭའི་ཐོག་འགན་ཞིག་མ་ཁུར་རང་
ཁུར་རེད། སྐབས་ཤིག་བོད་ཁྱིམ་ཉིན་སློབ་ཀྱི་ས་ཆའི་ཐད་ཡུལ་མི་དང་རྩོད་རྙོག་
དཀའ་ངལ་འཕྲད་དེ་ཁྲིམས་ཐོག་ལ་འགྲོ་བཞིན་ཡོད་ཀྱང་བོད་ཁྱིམ་ནས་དེའི་ཐོག་
ཐེ་གཏོགས་དེ་ཙམ་གནང་བདེ་མེད་སྟབས། ང་ཚོ་ཕ་མའི་ཚོགས་ཆུང་གིས་འགན་
བླངས་ཏེ་ཚོགས་གཞོན་གྷི་རིན་མགྲོན་ཁང་གི་སྦྱིན་བདག་དབང་འདུས་ལགས་
ཀྱིས་འགན་གཙོ་བོར་བླངས་པའི་ཐོག་ཁོ་བོས་ཕྱག་རོགས་ཞུས་ཏེ་མཐའ་མར་ ་
ས་ཆ་དེ་ས་གནས་ཡུལ་མི་རྒྱ་གར་བའི་ལག་ཏུ་ཤོར་མེད། དེ་ཡང་ངས་བྱས་ཡུས་
བཤད་པ་དེ་འདྲ་གང་ཡང་མིན་པར་མི་སྒེར་གྱིས་ནུས་ཤུགས་བཏོན་ནས་ལས་ཀ་
ཞིག་བྱས་པ་ཡིན་ན་བྱེད་ཐུབ་ཀྱི་འདུག་ཅེས་དྲན་སྐུལ་དང་། ཚང་མས་དེ་རིགས་
གནང་དགོས་ཀྱི་འདུག་ཅེས་སྤོབས་པ་སྐྱེ་བའི་ཆེད་དང་། ངས་ལས་གཞི་འདི་དག་
གི་ནང་ཆ་ཤས་བླངས་པའི་ཉམས་མྱོང་ཞུས་པ་ཙམ་ཡིན།
ཡང་གནད་དོན་གཞན་ཞིག་གླེང་ན། ང་རང་ཚོང་པ་ཞིག་ཡིན་པའི་ཆ་
ནས་ཚོང་གི་ལས་རིགས་སྣ་མང་གི་ཐད་འགན་ཁུར་དགོས་ངེས་རེད་བསམ་གྱི་
ཡོད། མ་འོངས་པར་བོད་པའི་དཔལ་འབྱོར་ལམ་ལུགས་དེ་གཞུང་གིས་འགན་
ཁུར་མ་གནང་བ་ཡིན་ན་ང་ཚོའི་འཚོ་ཐབས་ཐད་སྤྱི་ཚོགས་ཀྱི་དཔལ་འབྱོར་མེད་



ཚོགས་སྐྱིད་ཁག་གི་ལས་དོན་ལ་ཞུགས་ཚུལ། 131
དུ་མི་རུང་བ་ཞིག་དང་། ལྷག་པར་དུ་དུས་རབས་ཉི་ཤུ་རྩ་གཅིག་པའི་ནང་དཔལ་
འབྱོར་གྱིས་འཛམ་བུ་གླིང་སྤྱི་ཡོངས་ལ་ཁ་ལོ་བསྒྱུར་བའི་དུས་འདིར་ཆབ་སྲིད་
ཀྱི་ཐོག་ནས་ཡིན་ནའང་དཔལ་འབྱོར་རང་བཞིན་གྱིས་གལ་ཆེན་པོ་ཞིག་ཆགས་
སྟབས་དཔལ་འབྱོར་འཛུགས་སྐྲུན་དང་། དཔལ་འབྱོར་ཡར་རྒྱས། དཔལ་འབྱོར་
རྒྱ་བསྐྱེད། དཔལ་འབྱོར་གྱི་ཐོག་ལ་ཉམས་མྱོང་སྤེལ་རེས། དཔལ་འབྱོར་གྱི་ཐོག་
ལ་ཤེས་ཡོན་སྤེལ་རེས། དཔལ་འབྱོར་ལས་རིགས་ཀྱི་གོ་རྟོགས་འདྲ་མིན་སྤེལ་བ་
སོགས་ནི་ང་རང་ཚོ་བོད་དོན་བདེན་མཐའ་གསལ་བའི་ཐབས་ལམ་ལ་ཕན་ཐོགས་
ཆེན་པོ་ཡོད་པ་ཞིག་ཡིན། དེར་བརྟེན་གནད་དོན་དེ་དག་ལ་གཞིགས་ཏེ་དཔལ་
ལྡན་བཀའ་ཤག་གི་བཀའ་འབྲེལ་རང་གཞུང་དཔལ་འབྱོར་ལས་ཁུངས་ཀྱིས་ཕྱི་
ལོ་ ༢༠༠༥ ཟླ་ ༦ པའི་ནང་རྒྱ་གར་རྒྱལ་ས་དིལླི་དང་ཐག་ཉེ་བའི་གུར་གའུན་
ལ་བོད་རིགས་ཚོང་ལས་གཉེར་མཁན་བརྒྱད་ཅུ་ལྷག་ཙམ་བཀའ་འགུགས་ཀྱིས་
ཚོགས་འདུ་ཚོགས་ཏེ་གྲོས་ཆོད་བཞག་པ་རེད། བོད་རིགས་ཚོང་ལས་སྡེ་ཚན་ནང་
ཞུགས་མཁན་ཚང་མས་འོས་འཕེན་གྱིས་ཚོང་ལས་བདེ་དོན་གྱི་སྐབས་དང་པོའི་
རྒྱུན་ལས་འོས་འདེམས་གནང་སྐབས་ང་རང་རྒྱུན་ལས་ནང་བདམས་ཐོན་བྱུང་བས་
ལོ་གསུམ་རིང་ཧུར་ཐག་བྱས་ཏེ་ཚོང་ལས་ཀྱི་གོ་རྟོགས་སྤེལ་རྒྱུ་དང་། བོད་པའི་
ཚོང་པ་ཚང་མ་སྡིངས་ཆ་གཅིག་གི་སྒང་ལ་ལངས་ཐུབ་ཐབས། མ་འོངས་པར་ང་
ཚོ་བོད་པའི་ཚོང་ལས་པ་རྣམས་འཛམ་བུ་གླིང་གི་རྒྱལ་ཁབ་སྤྱི་མཚུངས་ཚོང་
ལས་པ་བྱིངས་དང་དཔུང་པ་མཉམ་གཤིབས་ཀྱིས་ཚོང་རྒྱག་རྒྱུའི་ལམ་ཡངས་པོ་
ཞིག་རྙེད་ཐབས་བྱས་པ་ཡིན་ལ། སྐབས་དང་པོའི་རྒྱུན་ལས་བྱེད་རིང་སོ་སོའི་ནུས་
པར་དཔགས་ཏེ་ལྷག་བསམ་རྣམ་དག་གིས་ལས་ཀ་བྱས་སྟབས་སྐབས་གཉིས་པ་དང་
གསུམ་པའི་རྒྱུན་ལས་གསར་འདེམས་སྐབས་སུའང་བསྐྱར་དུ་འོས་འདེམས་བྱུང་བ་



132
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བཞིན་མུ་མཐུད་ནས་འབད་བརྩོན་བྱས་དང་བྱེད་མུས་ཡིན། ཕྱི་ལོ་ ༢༠༡༡ ལོར་
ཚོང་ལས་ཀྱི་ཆེད་ཕྱི་རྒྱལ་ཡུལ་གྲུ་ཁག་ཏུ་ཕྱིན་ཏེ་གྲུབ་འབྲས་གང་འཚམ་ཐོན་ཡོད་
པ་དང་། སྐབས་གསུམ་པའི་རྒྱུན་ལས་ནང་དྲུང་ཆེའི་ལས་ཀ་བྱེད་བཞིན་ཡོད།
ད་དུང་ང་ཚོ་མི་འགའ་ཞིག་གིས་བྱམས་བརྩེ་ཚོགས་པ་ཞེས་པ་ཞིག་བཙུགས་
ཏེ་སྐྱིད་པ་ལགས་ནས་ཚོགས་གཙོ་དང་། གོ་པལ་པུར་སློབ་གྲྭའི་དགེ་རྒན་ཞིག་
གིས་དྲུང་ཆེ། ཕྲན་ནས་ཚོགས་གཞོན་གྱི་ལས་ཁུར་ཞུ་མུས། ཚོགས་པ་དེའི་
དམིགས་ཡུལ་གཙོ་བོ་ནི་རྒན་གཞོན་དབར་མཐུན་འབྲེལ་ཡོང་རྒྱུའི་ཟམ་པ་ལྟ་བུ་
ཞིག་འཛུགས་རྒྱུ་རེད། གང་ལ་ཞེ་ན། ཕྱི་རྒྱལ་བའི་སྤྱི་ཚོགས་ནང་བསམ་བློ་གཏོང་
སྟངས་དང་ལས་ཀ་བྱེད་སྟངས་ཐ་དད་ཅིག་ཡོད་རེད། ཁོང་ཚོས་དང་བླང་ཞབས་
ཞུའི་དམིགས་ཡུལ་གཙོ་བོ་གཞན་ཕན་གྱི་ཀུན་སློང་བཅངས་ནས་བྱེད་པ་ཙམ་མ་
ཡིན་པར་སོ་སོ་ལོ་ན་གཞོན་སྐབས་ཉམས་མྱོང་མང་པོ་ཞིག་གསོག་པ་དེ་འདྲའི་
ཐོག་ནས་ཤེས་ཡོན་མང་པོ་འཐོབ་ཐབས་དང་། ཤེས་ཡོན་ཟེར་བ་ཡི་གེ་འབྲི་ཀློག་
ཙམ་མིན་པར་ཉམས་མྱོང་འདྲ་མིན་གསོག་རྒྱུའི་ཆེད་ཡིན་སྟབས་ཁོང་ཚོས་དང་
བླངས་ཀྱི་སྒོ་ནས་ལས་ཀ་མང་པོ་གཉེར་གྱི་འདུག ང་ཚོ་བྱམས་བརྩེ་ཚོགས་པས་
རྒས་འཁོགས་དང་། ཕྲུ་གུ། གཉེན་ཉེ་མེད་པ། ལྟ་རྟོག་བྱེད་མཁན་མེད་པ་ཚོར་
དམིགས་ཏེ་ཁོང་ཚོར་ཕན་ཐོགས་པའི་བྱ་བ་སྒྲུབ་ཐབས་བྱེད་ཀྱི་ཡོད། དཔེར་
ན། རྒས་འཁོགས་ཚོར་དགུན་དུས་རྐང་ཤུབས་དང་ལག་ཤུབས་སྤྱོད་པ་དང་། དེ་
བཞིན་མིག་ཤེལ་མཁོ་བའི་རིགས་ལ་མིག་ཤེལ་དང་འཁར་རྒྱུག་དགོས་མཁན་
ཚོར་འཁར་རྒྱུག་སྤྲོད་པ། སྨན་ཁང་དུ་ཁྲིད་རོགས་དང་། ཁོང་ཚོའི་གསང་སྤྱོད་
དང་ཁང་པ་གཙང་མ་བཟོ་རྒྱུ། ཁང་པར་དཀར་རག་གཏོང་བ། ལོ་གསར་སོགས་
ལ་ཁོང་ཚོར་དགའ་བསུའི་རྟེན་འབྲེལ་ཞུ་བ། བླ་མ་ཆེ་ཁག་གི་མཇལ་ཁར་ཁྲིད་



ཚོགས་སྐྱིད་ཁག་གི་ལས་དོན་ལ་ཞུགས་ཚུལ། 133
རྒྱུ། མཚམས་རེ་སྤྲོ་སྐྱིད་ཆུང་ཆུང་དེ་འདྲར་ཁྲིད་རྒྱུ། སྨན་ཁང་ནང་ཉལ་དུས་ནད་
གཡོག་རྒྱུག་པ་སོགས་བྱེད་ཀྱི་ཡོད། འབྱུང་འགྱུར་དངུལ་ཡག་པོ་གསོག་འཇོག་ཐུབ་
ཚེ་རྒྱ་གར་ནང་པའི་གནས་ཆེན་ཁག་ལ་ཁྲིད་རྒྱུ་སོགས་ང་ཚོའི་ཞབས་ཞུའི་ལས་
རིམ་བང་བསྒྲིགས་ཏེ་བཞག་ཡོད་རེད། ང་ཚོའི་སྤྱི་ཚོགས་ཞབས་ཞུའི་ཁྱབ་ཁོངས་
སུ་རྒས་འཁོགས་བརྒྱ་དང་དྲུག་ཅུ་ལྷག་ཙམ་ཡོད། དེ་ཡང་གཙོ་བོ་ཚོགས་གཙོ་
སྐྱིད་པཱ་ལགས་ཀྱི་འགན་ཁུར་བླངས་པའི་ཐོག་ང་རང་གི་ངོས་ནས་ཀྱང་གཞོགས་
འདེགས་མི་དམན་ཙམ་ཞུས་དང་ཞུ་བཞིན་ཡོད། ང་ཚོས་དེ་ལྟར་བྱེད་དགོས་དོན་
ནི་སྤྱི་ཚོགས་ནང་མིག་ལྟོས་བཟང་པོ་ཞིག་འཇོག་རྒྱུ་དང་། ལྷག་པར་གཞོན་སྐྱེས་
ཚོས་ལས་འགུལ་འདིའི་ནང་མཉམ་ཞུགས་ཐུབ་པ་བྱུང་ན་སྙམ་པའི་རེ་བ་ཞིག་ཀྱང་
བཅངས་པ་ཡིན། གཞོན་སྐྱེས་ཚོས་ལས་དོན་འདིའི་ནང་མཉམ་ཞུགས་གནང་ཚེ་
རང་ཉིད་ལ་ཉམས་མྱོང་སྣ་ཚོགས་འཐོབ་རྒྱུ་དང་། ཞར་ལ་ལས་དོན་གཉེར་སྟངས་
ཤིག་ཀྱང་མཁྱེན་རྟོགས་ཡོང་གི་རེད་སྙམ། འོན་ཀྱང་ད་ལྟའི་ཆར་བྱམས་བརྩེ་
ཚོགས་པ་དེ་བཞིན་ཚོགས་གཙོ་སུད་སིར་གནས་སྤོས་ཕེབས་སྟབས་ལས་གཞི་
མཇུག་སྐྱོང་མ་ཐུབ་པར་རེ་ཞིག་མཚམས་འཇོག་བྱེད་དགོས་ཐུག་ཡོད། །
ཕྱི་ལོ་ ༢༠༡༢ ལོར་བོད་རྒྱལ་ཡོངས་མང་གཙོ་ཚོགས་པའི་ཚོགས་གཙོ་འཆི་
མེད་གཡུང་དྲུང་ལགས་ཀྱིས་རེ་སྐུལ་གནང་བ་བཞིན་རང་ཉིད་ལ ཉམས་མྱོང་དང་
ཤེས་ཡོན་དེ་ཙམ་མེད་ཀྱང་ལྷག་བསམ་རྣམ་དག་གི་སྒོ་ནས་བོད་ཀྱི་གཞས་པ་གཞས་
མ་ཚོས་མཉམ་རུབ་ཐོག་གསར་འཛུགས་གནང་བའི་བོད་ཀྱི་རོལ་དབྱངས་མཐུན་
ཚོགས་ཞེས་པའི་སློབ་སྟོན་པའི་འགན་ཁུར་ཞུས་ཏེ་གང་ཐུབ་རོགས་རམ་བྱེད་
རྒྱུའི་ཁས་ལེན་བྱས་པ་ཡིན། ད་ལྟའི་དུས་རབས་འདིའི་ནང་ཞི་དྲག་དང་། ཤེས་
ཡོན། ཚན་རིག ཆབ་སྲིད་བཅས་དཔལ་འབྱོར་གྱིས་ཁ་ལོ་སྒྱུར་ཐུབ་ཀྱི་མེད་



134
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཀྱང་། དཔལ་འབྱོར་གྱིས་སྤྱི་ཚོགས་ལ་ཤུགས་རྐྱེན་ཆེན་པོ་ཞིག་ཐེབས་བཞིན་
ཡོད། ལྷག་པར་དུ་རྒྱལ་ཁབ་དང་མི་རིགས་གཞན་དག་མང་པོ་ཞིག་གིས་སོ་སོའི་
འཚོ་བའི་གནས་སྟངས་ཡག་པོ་ཆགས་ཏེ་ཕྱོགས་ཡོངས་ཀྱི་འཛུགས་སྐྲུན་ཐོག་ནུས་
པ་འདོན་གྱི་ཡོད་རེད། ང་ཚོར་མཚོན་ན་དེའི་ཕྱོགས་ལ་ཤེས་ཡོན་དང་བསམ་བློ་
གཏོང་མཁན་ཧ་ལམ་མེད་པ་ལྟ་བུ་ཞིག་དང་རྨི་ལམ་ལྟ་བུར་ལྷག་བསྡད་ཡོད་པར་
མ་ཟད། སོ་སོའི་འཚོ་རྟེན་ཡང་སྲ་ཐག་ཐག་ཆགས་ཐུབ་ཀྱི་མེད་སྟབས་མ་འོངས་
པར་སྒྲིག་འཛུགས་དང་། དཔལ་འབྱོར་ཐོག་ཉམས་མྱོང་དང་ཤེས་ཡོན་ཡོད་
མཁན། དཔལ་འབྱོར་གྱི་མཐུན་རྐྱེན་སྤྲོད་ཐུབ་མཁན་ཚོས་དངུལ་གྱི་རོགས་རམ་
དང་། མ་རྩ་བཙུགས་པ་ཙམ་གྱིས་ཕན་ཐོགས་ཀྱི་མེད་སྟབས་མི་མང་ལ་གོ་རྟོགས་
སྤེལ་རྒྱུ་དང་། སོ་སོའི་ནུས་ཚོད་ལ་དཔགས་ནས་རོགས་གང་ཐུབ་བྱས་པ་ཡིན་ན་
རིམ་གྱིས་ཕྱི་ནས་སྦྱིན་བདག་འཚོལ་མི་དགོས་པར་རང་ངོས་ནས་འབད་བརྩོན་
བྱས་ཏེ་གྲུབ་འབྲས་ཐོན་པ་ཞིག་ཡོང་གི་རེད་བསམས་ནས་བོད་ཀྱི་རོལ་དབྱངས་
ཚོགས་པའི་སློབ་སྟོན་པའི་འགན་ཁུར་དང་ལེན་ཞུས་པ་ཡིན།
རང་ནུས་དཔགས་པའི་གཞན་ལ་རོགས་ཕན་བྱས་སྐོར།
མི་སྒེར་གྱི་ཆབ་སྲིད་ཀྱི་ལངས་ཕྱོགས་ག་རེ་ཡིན་མིན་ལ་མ་ལྟོས་པར་བོད་སྤྱི་པའི་
རྩ་དོན་ཐོག་མཛུབ་མོ་གནམ་ལ་སྟོན་མཁན་ཚང་མར་རང་ངོས་ནས་རྒྱབ་སྐྱོར་
ཞུས་པ་ཡིན། ཡར་མཐོ་སར་སྤྲེལ་ལད་བཤད་དགོས་པ་དང་མར་དམའ་སར་དམའ་
འབེབས་དང་མཐོང་ཆུང་གཏོང་དགོས་པའི་རྒྱུ་མཚན་གང་ཡང་མེད། ཕྲན་རང་
ཚོགས་པ་ཆེན་པོ་རེད་ཅེས་དམིགས་པསལ་རྒྱབ་སྐྱོར་ཆེ་བ་དང་ཚོགས་པ་ཆུང་
ཆུང་རེད་ཅེས་རྒྱབ་སྐྱོར་ཆུང་བ་བྱེད་དགོས་མཁན་ཞིག་མིན། བོད་མི་རིགས་ཀྱི་



རང་ནུས་དཔགས་པའི་གཞན་ལ་རོགས་ཕན་བྱས་སྐོར། 135
རྩ་དོན་དང་། བོད་ཀྱི་རང་དབང་། མི་མང་གི་བདེ་སྡུག་སོགས་བོད་སྤྱི་པའི་དོན་
དག་ཐོག་ཚིག་སྐམ་པོ་ཞིག་ཤོད་མཁན་བྱུང་ན་ཤེས་ཚད་དང་། རྒྱབ་ལྗོངས། ཆོལ་
ཁ་དང་ཆོས་ལུགས་གང་ཡིན་ལ་མ་ལྟོས་པར་དགའ་བསུ་དང་རྗེས་སུ་ཡི་རང་ཞུ་བ་
ལས་ད་ལྟ་བར་དུ་ཚོགས་པ་ཆེ་ཆུང་དང་། མི་ཆེ་ཆུང་། ཤེས་ཡོན་ཡོད་མེད་ཀྱིས་
དབྱེ་འབྱེད་བྱེད་མ་མྱོང་། དཔལ་འབྱོར་འདུ་འགོད་ཆེད་ཞལ་འདེབས་བསྡུ་མཁན་
ཞིག་ཕེབས་རུང་ཁོང་ཅག་གི་ངོ་གདོང་ལ་མ་བལྟས་པར་སུ་འདྲ་ཞིག་ཕེབས་ཀྱང་
དགའ་བསུ་དང་སྦྲགས་སོ་སོའི་ནུས་ཚོད་ལ་དཔགས་ནས་ཞལ་འདེབས་ཕུལ་གྱི་
ཡོད་ལ། དེ་ནི་སོ་སོའི་འོས་འགན་ཞིག་ལ་ངོས་འཛིན་གྱིས་འབྱུང་འགྱུར་ཡང་དེ་
ལྟར་ཞལ་འདེབས་འབུལ་ངེས་ཡིན།
ཡང་སྒོས་བཞུགས་སྒར་དྷ་རམ་ས་ལར་ཆོས་དང་རིག་གཞུང་གི་བསྟི་གནས་
རྒྱ་ཆེན་པོ་ཞིག་ཡོད་པར་བརྟེན་བོད་ཀྱི་གཞོན་སྐྱེས་མང་པོ་ཞིག་གིས་ཤེས་ཡོན་
གསར་ཤོག་འདྲ་མིན་དང་། ལས་འགུལ་འདྲ་མིན་སྤེལ་སྐབས་འདི་ག་གངས་
ལྗོངས་བོད་ཀྱི་འགྲིམ་འགྲུལ་ལས་ཁང་དུ་བཅར་ཏེ་དཔལ་འབྱོར་དཀའ་ངལ་ཞུ་
དུས་སེམས་ནང་སྤྱི་པའི་ལས་ཀ་ཞིག་བྱེད་ཀྱི་ཡོད་སྟབས་མི་མང་པོར་ཕན་ཐོགས་
ཀྱི་རེད་སྙམ་ཞབས་འདེགས་དང་རོགས་རམ་གང་ཐུབ་ཞུ་ཡི་ཡོད། བོད་ལ་རང་
་དབང་གི་ཉི་མ་ནམ་ཞིག་འཆར་མིན་ལ་མ་ལྟོས་པར་ང་རང་གི་ལུས་པོ་འདི་ས་ལ་
མ་ཐིམ་བར་དུ་སྤྱི་ཚོགས་ཀྱི་ཕན་བདེར་སེམས་ཁུར་བླངས་ནས་ལྷག་བསམ་རྣམ་
དག་གིས་ལས་ཀ་བྱེད་དགོས་པ་གལ་ཆེར་མཐོང་གི་འདུག མ་འོངས་པར་ཡང་
སོ་སོའི་ཚོགས་དང་བསོད་ནམས་མ་རྫོགས་པ་དང་། ལས་དང་ལམ་འགྲོ་བྱུང་ན་
རང་ཉིད་བོད་མི་ཞིག་ཡིན་པའི་ཆ་ནས་བོད་སྤྱི་པའི་དོན་དག་ཐོག་སེམས་ཤུགས་
བཅངས་མཁན་ཡོངས་ལ་རྒྱབ་སྐྱོར་ཞུ་རྒྱུ་ཡིན།



136
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དེ་སྔོན་གྲྭ་པ་ལོ་སུམ་ཅུ་སོ་ལྔ་སོ་དྲུག་ཅན་ཞིག་ནད་གཞི་ཛ་དྲག་གིས་མནར་
ཏེ་གཟུགས་པོ་སྐམ་རིད་དུ་གྱུར་ནས་ནད་གཞིས་རྐྱེན་པས་ཕལ་ཆེར་ལོ་ལྔ་བཅུ་དྲུག་
ཅུའི་ཡས་མས་སོན་པ་ལྟ་བུ་གང་ཞིག་ལ། མིག་དང་སེན་མོ་རྣམས་ཚང་མ་སེར་པོ་
སེར་རྐྱང་ཆགས་པ་དང་། ཤ་དང་པགས་པ་ནག་པོ། སྐུ་གཟུགས་ལ་འཛེར་པའི་
བཟོ་འདྲ་བོ་འབུར་རྡོག་མང་པོ་ཐོན་ཏེ། སྨན་པ་ཡུན་རིང་བསྟེན་གཏུགས་བྱས་
རྗེས་བདེ་ལེགས་སྨན་ཁང་ནས་ཅན་དྷི་གྷར་ལ་སྨན་བཅོས་བྱེད་པར་འགྲོ་དགོས་
ཀྱི་འདུག་ཅེས་བརྗོད་ཀྱང་དངུལ་མེད་པའི་དཀའ་ངལ་འཕྲད་འདུག སྐབས་
དེར་ངའི་གྲོགས་པོ་ལྷ་ས་མགྲོན་ཁང་གི་སྦྱིན་བདག་གུ་རུ་ཚེ་བརྟན་གྱིས་ང་ལ་གྲྭ་
པ་དེའི་སྨན་བཅོས་འགྲོ་གྲོན་ཆེད་ཧིན་སྒོར་སྟོང་ཕྲག་བཅུའི་རོགས་རམ་གནང་
རོགས་ཞེས་རེ་སྐུལ་ཞུས་པ་ལྟར་ཕྲན་ནས་དང་བས་ཀུན་ནས་བསླངས་ཏེ་རོགས་
དངུལ་ཕུལ་བ་ཡིན། །
དེ་བཞིན་སྐུ་ཞབས་སྐྱེས་སར་ཀླུ་སྒྲུབ་ལགས་དང་ང་གཉིས་ཐུག་འཕྲད་ཡང་
ཡང་བྱུང་དོན་ངོ་ཤེས་ཡག་པོ་ཡོད། ཁོང་གིས་ནང་པའི་གནས་ཆེན་ཁག་གི་གནས་
ཡིག་དཔེ་དེབ་གཅིག་དཔར་སྐྲུན་བྱེད་ཉེའི་མཚམས་སུ་ཡོད་པར། ང་ལ་དངུལ་
ཕྲན་བུའི་ཞལ་འདེབས་འབུལ་རྒྱུའི་འདོད་མོས་ཡོད་མེད་དྲིས་བྱུང་། གནས་ཆེན་
ཁག་གི་ལམ་ཡིག་ཟེར་བ་དེ་གནས་ཚུལ་ཆུང་ཆུང་ཞིག་མ་ཡིན་པར་རྣམ་དཀར་
དགེ་བ་ཚོགས་རླབས་པོ་ཆེ་གསོག་པའི་རྒྱུ་ཡིན་པ་དང་། ལམ་ཡིག་འདི་ལྟ་བུ་
དཔར་སྐྲུན་ཐུབ་ན་ངོ་སོ་དང་གཏམ་སྙན་གྲགས་ཡོང་བའི་དམིགས་ཡུལ་དེ་དེ་འདྲ་
གང་ཡང་མ་ཡིན་པར་མི་རབས་མང་པོར་ཕན་ཐོགས་ཡོང་གི་རེད་སྙམ་ནས་ཧིན་
སྒོར་སྟོང་ཕྲག་ཉི་ཤུ་ཐམ་པ་ཞལ་འདེབས་ཕུལ་རྒྱུ་བྱུང་། བཀའ་བསྟན་འགྱུར་གྱིས་
མཚོན་པའི་ནང་དོན་རིག་པའི་གཞུང་ལུགས་ཀྱི་དཔེ་དེབ་རིགས་རྣམས་འཛམ་བུ་



རང་ནུས་དཔགས་པའི་གཞན་ལ་རོགས་ཕན་བྱས་སྐོར། 137
གླིང་གི་ནང་ནས་ང་རང་ཚོ་ཕྱུག་ཤོས་ཡིན་པ་མཁས་པ་མང་པོས་གསུངས་པ་ནང་
བཞིན་ཏན་ཏན་ཡིན་ངེས། ཡིན་ནའང་སྤྱིར་བཏང་གི་ལོ་རྒྱུས་དང་། སྒྲུང་རྩོམ། ཕོ་
མོའི་མཛའ་གླུའི་རིགས་ཀྱི་དེབ་དང་། འཕྲོད་བསྟེན་གྱི་དེབ་སོགས་དེ་སྔ་བོད་ཀྱི་
རིག་གཞུང་ནང་དཀོན་རིགས་དཔར་སྐྲུན་བྱེད་མཁན་རྣམས་ལ་ད་བར་རོགས་རམ་
གང་ཐུབ་ཞུས་ཁུལ་ཡིན། མ་འོངས་པར་ཡིན་ནའང་སོ་སོའི་ནུས་པས་ལྕོགས་ཚོད་
ཀྱིས་ཞབས་ཕྱི་ཞུ་འདོད་ཡོད། དེ་ཚོའི་རིགས་རྣམས་མ་འོངས་པར་ང་ཚོ་བོད་ཀྱི་སྤྱི་
ཚོགས་ནང་གལ་གནད་ཆེན་པོ་ཆགས་ངེས་ཡིན་པར་མངོན།
སོ་སོའི་ནང་མི་དང་གཉེན་ཉེ་ཚོར་ཞེན་ཆགས་ལྟ་བུས་དངུལ་འབུམ་མང་
པོའི་འགྲོ་སོང་བཏང་བ་དེས་ཀྱང་བོད་པའི་སྤྱི་ཚོགས་ལ་རང་བཞིན་གྱིས་ཕན་
ཐོགས་ཡོང་གི་ཡོད་པ་སྨོས་ཅི་དགོས། ཐད་ཀར་ཞུས་པ་ཡིན་ན་རང་ཉིད་མི་ཞིག་
ཡིན་ཕྱིན་སྤྱི་ཚོགས་ནང་འཚོ་གནས་བྱེད་སྐབས་གཞན་བསྟེན་ཁོ་ན་མིན་པར་
རང་མགོ་རང་ཐོན་བྱུང་ན་རང་བཞིན་གྱིས་ཕན་ཐོགས་ཡོད། དེ་མིན་སྤྱི་ཚོགས་
ཀྱི་ཁུར་པོ་ལྟ་བུར་གྱུར་ངེས། དཔེར་ན། ངའི་གཉེན་ཉེའི་ནང་མི་ཞིག་ལ་དབུས་
བོད་མིའི་སྒྲིག་འཛུགས་ནང་སྲིད་ལས་ཁུངས་ནས་ཡི་གེ་སོགས་དཔར་སྐྲུན་བྱེད་
སྟངས་སྐོར་གྱི་སློབ་སྦྱོང་གོ་སྐབས་གནང་བ་རེད། རྗེས་སུ་ངས་ཁོ་རང་གི་ཤེས་
ཚད་ལ་གཞིགས་ཏེ་སློབ་སྟོན་དང་། མ་རྩ་དངུལ་འབོར་སྟོང་ཕྲག་བཞི་བཅུ་ཙམ་
བཙུགས་ནས་རྒྱ་གར་ལྷོ་ཕྱོགས་མོན་གྷོ་ཊ་འབྲས་སྤུངས་ཀྱི་ཉེ་འཁྲིས་གཞིས་གྲོང་
དྲུག་པར་རླུང་རྟའི་དར་ལྕོག་དཔར་རྒྱག་རྒྱུ་དང་། ཡིག་ཤུབས་ལ་ཁ་བྱང་རྒྱག་རྒྱུའི་
ལས་ཁང་ཞིག་བཙུགས་པས་མཚོན་རང་གི་གཉེན་ཉེར་དཔལ་འབྱོར་གྱི་རྒྱབ་སྐྱོར་
དང་། སློབ་སྟོན་སོགས་ཐེངས་མང་བྱེད་མྱོང་། མ་ཟད་སྤྱི་ཚོགས་ཀྱི་ལས་དོན་གལ་
ཆེ་ཤོས་རེད་སྙམ་སྟེ་རང་ཉིད་དང་འབྲེལ་ཐག་ཉེ་རིང་ལ་མ་ལྟོས་པར་རོགས་རམ་



138 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དང་ལམ་སྟོན་བྱེད་དགོས་རིགས་ལ་གང་ཐུབ་ཅི་ཐུབ་ཞུས་ཁུལ། དེས་སྤྱི་སྒེར་
གཉིས་ཀར་ཕན་ཐོགས་བྱུང་ཡོད་ངེས།
ཡང་སྐབས་ཤིག་བོད་ནས་སླེབས་པའི་ཨ་མདོའི་ཕོ་གསར་གླིང་ཚ་ཚེ་བརྟན་
རྡོ་རྗེ་ལགས་དང་ངོ་འཕྲད་བྱུང་། ཁོ་རང་བོད་ཡིག་གི་ཤེས་ཚད་ཡག་པོ་ཡོད་
ནའང་ལག་འཁྱེར་དེ་འདྲ་གང་ཡང་མི་འདུག མ་ཟད་དཔེ་དེབ་འབྲི་རྩོམ་བྱེད་
རྒྱུར་དགའ་པོ་དང་དོ་དབྱིངས་ཡོད་པ་ཞིག་རེད་འདུག ཚེ་བརྟན་རྡོ་རྗེ་ལགས་
ཀྱིས་བརྩེ་དུང་གི་ཨ་ལོང་ལས་ཤོར་བའི་སེམས་འཕྲིན་དམར་པོ་ཞེས་པ་ཕོ་མོའི་
འབྲེལ་ལམ་མཚོན་པའི་རྩོམ་ཡིག་དེ་བ་ཚད་ལོངས་པ་ཞིག་བྲིས་འདུག ང་ཚོའི་སྤྱི་
ཚོགས་ཁྲོད་བོད་ཡིག་གི་ཐོག་དོ་དབྱིངས་སླེབས་ཐུབ་ན་བསམས་ནས་ངས་དེབ་དེ་
དཔར་འདེབས་བྱེད་རྒྱུར་མ་དངུལ་སྟོང་ཕྲག་སུམ་ཅུ་ལྷག་ཙམ་ཞལ་འདེབས་ཕུལ་
བ་ཡིན། དེབ་དེའི་ནང་ང་རང་གིས་ཀྱང་བསམ་ཚུལ་ཚིག་ཁ་ཤས་བཤད་རྒྱུ་བྱུང་།
དེ་བཞིན་སྔོན་མ་གཞོན་སྐྱེས་བཟའ་ཚང་གཉིས་ལ་ཕྲུ་གུ་མ་འབྱར་ཆུང་ཆུང་
གཉིས་ཡོད་ཁར། ཁོང་གཉིས་ལ་ལས་ཀ་མེད་པ་དང་། སྐྱབས་བཅོལ་ལག་དེབ་
ཡང་མི་འདུག ཁོང་གཉིས་ཀ་བོད་ནས་སླེབས་ཏེ་ཡུན་རིང་ཕྱིན་མེད་པ་སོགས་
གང་ལྟར་འཚོ་ཐབས་ལྟོ་གོས་ཐད་དཀའ་ངལ་ཆེན་པོ་འཕྲད་བཞིན་ཡོད་པ་མིག་
གིས་མཐོང་དུས་སེམས་ཀྱིས་མ་བཟོད་པར་འབྲས་དང་གྲོ་ཕྱེ་དོ་པོ་རེ་དང་། འོ་ཕྱེ་
དང་སྒོ་ང་། དཱ་ལི་སོགས་ཉོས་ནས་ཟླ་བ་གཅིག་གཉིས་རིང་འདང་ངེས་བཟའ་ཆས་
སྤྲད་པ་ཡིན། ད་དུང་ཁོང་གཉིས་ལ་ལས་ཀ་འཚོལ་ཞིབ་བྱ་འཐུས་སོགས་བརྗོད་
ཐོག གལ་ཏེ་དཀའ་ངལ་ཧ་ལས་པ་འཕྲད་ཚེ་ང་ལ་ལབ་ཤོག་ཅེས་བཤད་དེ་སེམས་
གསོ་བྱས་པ་ཡིན། རང་ངོས་ནས་དངུལ་དང་དངོས་པོའི་ཐོག་ནས་ཁོང་གཉིས་ལ་
ཕན་ཐོགས་ཕྲན་ཚེགས་ཤིག་སྒྲུབ་རྒྱུའི་གོ་སྐབས་བྱུང་།



རང་ནུས་དཔགས་པའི་གཞན་ལ་རོགས་ཕན་བྱས་སྐོར། 139
ཕྲན་གྱི་ཕ་མ་གཉིས་ཀ་སོ་སོའི་ལུང་པའི་ནང་ཚར་ལོངས་བྱུང་བའི་ཕ་མ་
བཟང་པོའི་གཅེས་ཕྲུག་ཡིན་དུས་ལུང་པའི་གཞས་དང་ཞབས་བྲོར་དགའ་མོས་
བྱེད་མཁན་དེ་འདྲ་རེད། དེས་རྐྱེན་པས་རང་ཉིད་ཀྱང་ཆུང་དུས་ནས་རང་བཞིན་
གྱིས་ཞབས་གཞས་ལ་དགའ་པོ་དང་ཡག་པོ་ཤེས་ཀྱི་ཡོད་སྟབས། སོ་སོས་སྦྱངས་
པའི་ལུང་པའི་གཞས་སྣ་ཁ་ཤས་བོད་གཞུང་ཟློས་གར་དང་ཐང་སྟོང་གླུ་གར་ཚོགས་
པ་གཉིས་ཀྱི་འཁྲབ་སྟོན་པ་རྣམས་ལ་བསླབས་མྱོང་། ཐང་སྟོང་གླུ་གར་ཚོགས་པ་
ལྟ་བུར་མཚོན་ན་ང་ཚོ་བོད་པའི་སྤྱི་ཚོགས་ནང་རིག་གཞུང་གི་རྩ་བ་འཛུགས་ས་
ཞིག་ཡིན་པར་བརྟེན་ཚོགས་པ་དེ་ཉིད་ཐོག་མར་འགོ་བཙུགས་པ་ནས་ད་ལྟ་བར་
དུ་རྒྱུ་དངོས་པོའི་ཞལ་འདེབས་གང་ཐུབ་ཕུལ་དང་འབུལ་བཞིན་ཡོད་ཁར། ཁ་ཕན་
ཚིག་ཕན་རེ་ཡང་ཞུས་དང་ཞུ་བཞིན་ཡོད། འཁྲབ་སྟོན་པ་ཚོ་ལའང་རྔན་པ་ཙག་
ཙིག་དང་། ཞལ་ལག་གི་དོད་སོགས་མང་པོ་ཕུལ་མྱོང་། དེའི་དགོས་པ་རྒྱུ་མཚན་
གཙོ་བོ་ནི། ང་ཚོ་བོད་ཀྱི་ཐུན་མོང་མ་ཡིན་པའི་རིག་གཞུང་གི་བྱེ་བྲག་གཞས་དང་
ཞབས་བྲོའི་རིགས་ལ་སློབ་སྦྱོང་གིས་འཛམ་གླིང་སྡིངས་ཆའི་སྟེང་འཁྲབ་སྟོན་བྱས་
ཏེ་སྤྱིར་རྒྱ་བོད་རིག་གཞུང་ཐ་དད་ཀྱི་རྣམ་པ་གསལ་པོར་སྟོན་པ་དང་། ཡང་སྒོས་
རང་མི་རིགས་ཀྱི་རིག་གཞུང་སྲུང་སྐྱོབ་བྱེད་རྒྱུར་ཕན་ཐོགས་ཆེན་པོ་ཡོད་སྟབས་
རང་ངོས་ནས་གང་ཐུབ་ཅི་ཐུབ་ཀྱིས་རོགས་རམ་བྱེད་ཁུལ་ལགས།
སྤྱིར་བཏང་ང་རང་ལ་སློབ་གྲྭ་འགྲིམས་ནས་སྦྱངས་པའི་ཡོན་ཏན་གྱི་གནས་
ཚད་དེ་ཙམ་མེད་ཀྱང་། སོ་སོའི་དྲིན་ཅན་ཕ་མའི་བཀའ་དྲིན་ལས་ཆུང་བྱིས་པའི་
དུས་ནས་བཟང་པོའི་བསླབ་བྱ་དང་སློབ་སྟོན་མང་པོ་ཞིག་ཐོབ་སྟབས་རང་བཞིན་
གྱིས་སེམས་པ་བཟང་ཙམ་ཡོད། ཁོ་བོའི་ཕ་མ་གཉིས་ལ་མཚོན་ནའང་མི་ཐོག་
མང་པོའི་རིང་ཡ་རབས་བཟང་སྤྱོད་ལྡན་པའི་ཁྱིམ་ཚང་གི་ཕ་མར་སྐྱེས་ནས་འཚར་



140 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གོ་ཏམ་ལོ་རྒྱུས།
ལོངས་དང་བྱམས་སྐྱོང་ཐོབ་པ་དེ་འདྲ་རེད། དེར་བརྟེན་རྣམ་དཔྱོད་དང་ཀུན་སྤྱོད་
ཐད་ལོ་ཁ་ཤས་རིང་སློབ་སྦྱོང་བྱས་པའི་མི་ཞིག་གིས་འགྲན་མི་བཟོད། ཕྲན་གྱི་ཕ་
མ་ནི་མི་ཐོག་རིམ་བརྒྱུད་ནས་རང་རྒྱུད་དུ་འཇགས་པའི་བཟང་པོའི་གཤིས་ཀ་དང་
ཁ་ཏ་བསླབ་བྱ་དེ་ཚོར་རྩ་ཆེན་པོ་དང་རླབས་ཆེན་པོ་བྱས་ནས་གཙིགས་བཟུང་
གནང་མཁན་དེ་འདྲ་རེད། བཟང་སྤྱོད་དང་བསླབ་བྱ་དེ་དག་ནི་ནང་པ་སངས་
རྒྱས་པའི་ཆོས་དང་འབྲེལ་བ་ཤ་སྟག་ཡིན་སྟབས་མཐའ་ཡས་པའི་སེམས་ཅན་ལ་
དམིགས་ཏེ་སྨོན་ལམ་རྒྱག་པ་ལྟར་ལག་ལེན་ཐོག་ནས་ཀྱང་ཀུན་སློང་བཟང་པོས་
གཞན་ལ་རོགས་ཕན་གང་ཐུབ་བྱེད་དགོས་ཀྱི་ཡོད་པ་རེད། ཆོས་དང་འཇིག་རྟེན་
གྱི་བསླབ་བྱར་ཡང་། གཞན་ཕན་སེམས་ལ་བཅངས་པ་ཡིན་ན་རང་ཉིད་སྐྱིད་པོ་
ཡོང་བ་དང་། གཞན་ལའང་བདེ་བ་འཐོབ་ཀྱི་རེད་ཅེས་གསུངས་ཡོད་པ་ལྟར་དེ་ནི་
ཚོང་པ་ཞིག་ཡིན་ནའང་མ་རྩའི་བཟོ་འདྲ་པོ་ཞིག་སྟེ། མི་ཚེ་སྐྱེལ་བའི་རྟེན་ལྟ་བུ་
ཞིག་ལ་བརྩིས་ཏེ་ལས་ཀ་བྱེད་ཀྱི་ཡོད། ང་རང་ཆུང་དུས་ནས་རང་བཞིན་ལྷན་སྐྱེས་
སུ་མི་གཞན་ལ་ཕན་ཐོགས་བྱེད་རྒྱུའི་གཤིས་ཀ་མི་དམན་ཙམ་ཞིག་མཆིས། སྔོན་
མ་རང་ཉིད་དྭང་སློབ་དམག་སྒར་ནང་སྡོད་དུས་དམག་མི་ལོ་ན་གཞོན་པ་ཚོར་མི་
ཚེ་སྐྱེལ་སྟངས་ཀྱིས་མཚོན་པའི་དངུལ་གསོག་འཇོག་བྱེད་སྟངས་དང་། བདག་
ཉར་བྱེད་སྟངས། དངུལ་ཁང་ནང་དེབ་སྐྱེལ་བྱེད་སྟངས་ལ་སོགས་པའི་བཟང་པོའི་
བསླབ་བྱ་ལམ་སྟོན་བྱེད་མྱོང་།
བཟང་སྤྱོད་ཉམས་ཆག་
དེ་སྔ་ཡིན་ན་བོད་ཀྱི་ཆོས་དང་རིག་གཞུང་གཞིར་བཞག་པའི་སྒོ་ནས་ལྷ་བླ་མར་
དད་གུས། རྒན་པར་བརྩི་བཀུར། རང་མཉམ་ལ་མཐུན་སྒྲིལ། གཞོན་པར་བྱམས་



བཟང་སྤྱོད་ཉམས་ཆག 141
སྐྱོང་བྱེད་སྟངས་སོགས་སྒོ་གསུམ་གྱི་སྤྱོད་པ་བཟང་པོ་ཞིག་མི་རབས་རིམ་བརྒྱུད་
ཀྱིས་རྒྱུད་འཇགས་སུ་ཡོད་རེད། ང་ཚོ་བོད་པའི་བཤད་སྲོལ་ལའང་། སྤྲང་པོའི་
རྒྱུག་པ་ལའང་མགོ་འཇུག་ཡོད་ཅེས་མར་འཛུགས་རྒྱུ་ཞིག་དང་ཡར་འཕྱར་རྒྱུ་
ཞིག་ཡོད་པ་དེས་རྒན་གཞོན་གོ་རིམ་ཡོད་པ་བསྟན་གྱི་ཡོད། དེ་མིན་མཆོད་ཡུལ་
དང་མཆོད་མཁན་སུ་ཡིན་མི་ཤེས་པ་དང་། དེ་བཞིན་ཕ་དང་བུ། དགེ་རྒན་དང་
སློབ་མ་སོགས་གོ་རིམ་ལྡོག་ནས་དབྱེ་འབྱེད་མི་ཐུབ་པར་གྱུར་ངེས། དེ་འདྲའི་རྒྱུ་
མཚན་མང་པོར་གཟིགས་ནས་ང་ཚོས་བྱ་དངོས་གང་ཅིར་ཐལ་ཆ་མ་སོང་བ་ཞིག་
གནང་རྒྱུ་གལ་ཆེན་པོར་མཐོང་།
དེང་དུས་ཀྱི་ཤེས་བྱ་ཡོན་ཏན་ཚང་མར་དོ་སྣང་དང་ཤེས་ཐབས་བྱེད་དགོས་
ཀྱང་དེ་ལ་ལེགས་ཉེས་འབྱེད་པའི་མཚམས་ཤིག་ཏན་ཏན་དགོས་པར་སེམས། སོ་
སོའི་རིག་གཞུང་རྨང་གཞིར་བཞག་ནས་གཞན་གྱི་ལེགས་བྱང་ལེན་དགོས། ཕྱི་
དངོས་པོའི་ཡར་རྒྱས་ཐོག་ང་ཚོ་བོད་མི་ཚོ་རྗེས་ལུས་ཐེབས་པ་ངོས་ལེན་དང་། ཁ་
གསབ་ངེས་པར་བྱེད་དགོས་པའི་གནས་སྟངས་ཤིག་ཆགས་ཡོད། ནང་སེམས་ཀྱི་
ཤེས་བྱ་དང་ཡ་རབས་བཟང་སྤྱོད་ནི་གཞན་ལ་སྨོན་མི་དགོས་པར་ང་ཚོ་བོད་མི་
ཚོར་ཡོད་པས་དེར་སློབ་སྦྱོང་བྱས་ཏེ་དངོས་སུ་ལག་ལེན་བསྟར་དགོས། དེ་མིན་
ཕྱི་དངོས་པའི་ཡར་རྒྱས་དང་འབྲེལ་བའི་དེང་དུས་ཤེས་ཡོན་ཡོད་དོ་ཅོག་ལ་བོད་
མི་གཞོན་སྐྱེས་ཚོས་བརྩོན་པ་བསྐྱེད་དེ་ནམ་ཞིག་མི་རིགས་གཞན་དང་དཔུང་པ་
མཉམ་གཤིབས་ཀྱིས་གོམ་པ་སྤོ་ཐུབ་པར་ཤུགས་སྣོན་རྒྱག་དགོས་ཀྱི་རེད་ཅེས་ཁོ་
བོས་དྲན་སྐུལ་གྱི་ཚུལ་དུ་ཞུས་པ་ཡིན།
ང་ཚོ་བོད་པའི་གཞོན་སྐྱེས་མང་པོ་ཞིག་གིས་སོ་སོའི་ཕ་མེས་ནས་བརྒྱུད་
པའི་ཡ་རབས་བཟང་སྤྱོད་ལ་དོ་སྣང་བརྩི་མཐོང་མི་བྱེད་པར་གཞན་གྱི་མ་རབས་



142 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཐ་ཤལ་གྱི་བྱ་སྤྱོད་ལ་དོ་སྣང་དང་ལད་མོ་བྱེད་པ་ནི་བློ་ཕམ་གྱི་གནས་ཚུལ་ཞིག་
རེད། ད་ཡོད་ཀྱི་བོད་པའི་མི་རབས་ནི་མི་རབས་གོང་མ་དང་ཕྱི་མའི་ཟམ་པ་ལྟ་
བུའི་མཐུད་ཀ་ཞིག་ཆགས་ཡོད་སྟབས་བོད་མིའི་རིག་གཞུང་སྤྱི་དང་། ཁྱད་པར་
ཡ་རབས་བཟང་སྤྱོད་ཀྱི་རིགས་རྣམས་མི་རབས་ཕྱི་མ་རྣམས་ལ་རྩིས་སྤྲོད་ངེས་པར་
བྱེད་དགོས་པ་ཡིན། སྔོན་མ་བཙན་བྱོལ་དུ་འབྱོར་མ་ཐག་པའི་ཕ་མ་ཚོར་བཙས་
པའི་ཕྲུ་གུ་ཚོའི་གནས་སྟངས་ཐབས་སྐྱོ་པོ་ཞིག་རེད། འོན་ཀྱང་དེང་སང་གི་ཕྲུ་གུ་
ཚོའི་གནས་སྟངས་ནི་སྔོན་མ་དང་གནམ་ས་ལྟ་བུའི་ཁྱད་པར་ཡོད། ཕྱི་དངོས་པའི་
མཐུན་རྐྱེན་ཡར་རྒྱས་ཕྱིན་ཡོད་ཀྱང་ནང་སེམས་ཀྱི་བཟང་སྤྱོད་རིགས་ལ་ཉམས་
ཆག་འགྲོ་བཞིན་ཡོད་པར་སྣང་། ང་ཚོ་བོད་པའི་གཞོན་སྐྱེས་ཚོར་དཔལ་འབྱོར་
མཐུན་རྐྱེན་གང་འཚམ་ཡོད་སྐབས་ས་གནས་ཡུལ་མིའི་མིག་ལ་མི་མཛེས་པའི་
དཀྲོག་དཀྲོག་རང་སྣང་གང་ཤར་བྱེད་མཁན་རེ་ཟུང་འདུག གཞོན་སྐྱེས་དེ་རིགས་
ཀྱིས་ས་གནས་ཡུལ་མི་དང་བོད་མིའི་མཐུན་སྒྲིལ་ལ་གཏོར་བཤིག་གཏོང་གི་ཡོད་
པས་གཟབ་གཟབ་གནང་གལ་ཆེ། ང་ཚོར་དཔལ་འབྱོར་དགོས་ཀྱི་ཡོད་ཀྱང་གཞན་
ལ་རྒྱུ་ངོམ་ལྟ་བུའི་མཐོང་སྣང་མི་མཛེས་པའི་གནང་སྟངས་ནི་༧གོང་ས་༧སྐྱབས་
མགོན་ཆེན་པོའི་བཀའ་སློབ་ཀྱི་དགོངས་དོན་དང་ཡོངས་སུ་རྒྱབ་འགལ་ཆགས་ཀྱི་
ཡོད་པ་ང་ཚོས་ངེས་པར་ཤེས་དགོས།
རང་འཚོ་དང་སྦྱིན་བདག་གླེང་བ།
བོད་པའི་སྤྱི་ཚོགས་ནང་བོད་མི་རེ་ཟུང་གིས་དཔལ་འབྱོར་ཐོག་དཀའ་ངལ་
འཕྲད་དུས་སོ་སོས་གདོང་ལེན་དང་སེལ་ཐབས་མི་བྱེད་པར་ལས་སླ་པོ་ཡོང་
ཐབས་སུ་སྦྱིན་བདག་འཚོལ་ཐབས་བྱེད་ཀྱི་འདུག ཐབས་ཤེས་དེ་ནི་རང་གི་



རང་འཚོ་དང་སྦྱིན་བདག་གླེང་བ། 143
ངོས་ནས་དཀའ་ངལ་སེལ་ཐབས་ལ་འབད་བརྩོན་བྱས་པ་གཏན་ནས་མིན། སྦྱིན་
བདག་སེམས་པ་ཇི་ཙམ་བཟང་ནའང་རང་ཉིད་མི་ཚེ་ཧྲིལ་པོ་གསོ་མི་ཐུབ་པས་
རང་གི་ལག་གཉིས་ལ་བརྟེན་ནས་རང་ཁ་རང་གསོ་བྱེད་ཐུབ་པ་དགོས། རང་
ཉིད་ཀྱིས་སྤྱི་ཚོགས་ལ་ཕན་བདེ་དང་། གཞན་ལ་རོགས་རམ་བྱེད་མ་ཐུབ་ཀྱང་
རྡོག་ཁྲེས་ལྟ་བུར་མི་གྱུར་པ་ཞིག་གནང་དགོས་པ་ཡིན། ང་རང་ལྟ་བུར་མཚོན་
ནའང་ཐོག་མ་ཉིད་ནས་ཕྱུག་པོའི་ཁྱིམ་ཚང་དུ་སྐྱེས་པའི་བུ་ཕྲུག་དེ་འདྲ་གང་
ཡང་མིན། གོང་དུ་གནས་སྟངས་ཞུས་ཟིན་པ་ལྟར་གཞན་ལ་དཔལ་འབྱོར་གྱི་
རོགས་རམ་མ་ཞུས་པར་རང་ངོས་ནས་སྡུག་དཀའ་ལས་བརྒྱབ་པ་མ་ཟད། སྤུན་
མཆེད་ཚོ་ལའང་དཀའ་ལས་བརྒྱབ་ཏུ་བཅུག་ནས་འཚོ་གོས་གནས་སྟངས་སྐྱོ་
པོ་ནས་ཡར་རྒྱས་བཏང་བ་ཞིག་ཡིན། སྦྱིན་བདག་ལ་རྩ་བ་ནས་སྐྱབས་བཅོལ་
མེད། ཐོག་མར་སྒོར་མོ་འབུམ་མང་པོ་ཞིག་དངུལ་ཁང་ནས་བུ་ལོན་བླངས་ཏེ་
ཚོང་བརྒྱབ། གོང་ཞུས་ལྟར་ཕྱི་ལོ་ ༡༩༩༥ ཟླ་ ༡༢ ནང་ཕྲན་ནས་ཚོང་ལས་
འགོ་བཙུགས་པ་དང་། ཕྱི་ལོ་ ༡༩༩༨ ནས་འགྲུལ་སྐྱེལ་སྣུམ་འཁོར་ཉོ་རྒྱུ་འགོ་
བཙུགས་ཏེ་ཕྱི་ལོ་ ༢༠༠༩ བར་སྣུམ་འཁོར་རྙིང་པ་ཕར་བཙོངས་པ་དང་གསར་
པ་ཚུར་ཉོས། ཁྱོན་འགྲུལ་སྐྱེལ་སྣུམ་འཁོར་ཉི་ཤུ་རྩ་གསུམ་ཉོས་ཀྱང་སྦྱིན་བདག་
ལ་བརྟེན་པའི་དངུལ་སྒོར་ཟུར་གཅིག་ཀྱང་མེད། ལོ་ཁོར་མོ་ཡུག་ཏུ་ཚོང་ལས་
གཉེར་ཏེ་དཀའ་ལས་བརྒྱབ་ནས་བུ་ལོན་སྐྱེད་ཁ་དང་བཅས་པ་གཙང་འཇལ་
ཞུས་པ་ཡིན། དེར་བརྟེན་ངའི་ཞུ་དོན་སྙིང་པོར་ང་ཚོ་བོད་མི་ཚོས་རང་ཉིད་སྤྱི་
ཚོགས་ཀྱི་ཁུར་པོ་ལྟ་བུར་མི་འགྱུར་བའི་ཆེད་རང་གི་ལག་པ་གཉིས་ལ་བརྟེན་
ནས་དཀའ་ལས་བརྒྱབ་སྟེ་བྱ་ཐབས་སྣ་ཚོགས་པའི་ཐོག་ནས་ལྟོ་གོས་འཚོལ་
ཐབས་ལ་བརྩོན་དགོས་པའི་དྲན་སྐུལ་ཙམ་དུ་ཞུས་ཁུལ་ཡིན།



144
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དུ
ཕུགས་རྒྱང་རིང་པོའི་བསམ་བློ་གཏོང་ཕྱོགས།
ཕྱི་ལོ་ ༡༩༥༩ ལོར་བོད་ས་ཡོངས་རྫོགས་རྒྱ་དམར་གྱིས་དྲག་པོས་བཙན་བཟུང་
བྱས་རྗེས་སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་སྟོན་འཁོར་དང་བཅས་
པ་རང་ཡུལ་བཞག་སྟེ་གཞན་ཡུལ་ས་མཐར་ཉེན་གཡོལ་དུ་ཕེབས་དགོས་ཐུག་པའི་
ཡིད་སྐྱོའི་གནས་ཚུལ་དེ་བྱུང་ཡོད། རྒྱ་གར་གཞུང་ལ་སྐྱབས་བཅོལ་ཞུས་ཏེ་བཙན་
བྱོལ་བའི་མི་རབས་དང་པོ་ཆགས་པའི་བོད་མི་དེ་དག་ནི་རང་ཡུལ་དགྲ་ལག་ཏུ་ཤོར་
རྗེས་༧གོང་ས་༧སྐྱབས་མགོན་ཆེན་པོའི་རྗེས་སུ་འབྲངས་ཏེ་རྒྱ་གར་ནང་དུ་བྲོས་
བྱོལ་དུ་ཕེབས། བོད་མི་དེ་དག་ཁྲོད་ནས་མང་པོ་ཞིག་ནི་ལམ་བར་ལྟོགས་ཤི་ཐེབས་
པ་དང་། གནམ་གཤིས་མ་འཕྲོད་པ་སོགས་ནད་མནར་གྱིས་རྐྱེན་པས་འདས་གྲོངས་
སུ་གྱུར། ལྷག་ལུས་བོད་མི་རྣམས་ཀྱིས་ལམ་བར་དཀའ་སྡུག་ཚད་མེད་མྱངས་པ་
དང་། རྒྱ་གར་ནང་ཕེབས་རྗེས་ཀྱང་གནམ་གཤིས་མ་འཕྲོད་པ་དང་། སྐད་ཡིག་
མ་ཤེས་པ། ས་གནས་ཀྱི་ཡུལ་སྲོལ་ཁྲིམས་ལུགས་མ་ཤེས་པ། ཟས་རིགས་མ་འཕྲོད་
པ་སོགས་དཀའ་ངལ་མང་དག་ཅིག་འཕྲད་ཡོད།
སྐྱབས་བཅོལ་བོད་མི་མི་ཐོག་གཉིས་པ་ང་ཚོའི་གྲས་ལ་ཤེས་ཡོན་གྱི་གོ་སྐབས་
ཕྲན་བུ་ཐོབ་པ་ལྟར་ས་གནས་ལུང་པའི་ཡུལ་སྲོལ་ཁྲིམས་ལུགས་འགྲོ་སྟངས་ཤེས་
ཁར། འཛམ་གླིང་གི་གནས་ཚུལ་གོ་རྟོགས་ཐད་ཀྱང་ཡར་རྒྱས་ཕྲན་བུ་ཕྱིན་
ཡོད། འོན་ཀྱང་བཙན་བྱོལ་བོད་མི་མི་ཐོག་གཉིས་པ་དེ་ཡིས་མི་ཐོག་གསུམ་པར་
བརྡ་ལན་ཡག་པོ་ཞིག་སྤྲོད་མ་ཐུབ་པ་ཡིན་ན་མི་ཐོག་གཉིས་པ་ནས་འཐུས་ཤོར་
གྱིས་འཚར་ལོངས་འབྱུང་བཞིན་པའི་མི་ཐོག་གསུམ་པ་རྣམས་ཀྱིས་བོད་མིའི་ཆོས་
དང་རིག་གཞུང་སྐད་ཡིག་བཅས་པར་སྲུང་སྐྱོབ་ལྟ་ཅི་རྒྱུས་མངའ་མེད་པར་འགྱུར་
ཉེན་དང་། རང་གི་རྒྱལ་ཁབ་རང་དབང་སླར་གསོ་བྱེད་རྒྱུར་འབད་བརྩོན་ལྟ་ཅི་



ཕུགས་རྒྱང་རིང་པོའི་བསམ་བློ་གཏོང་ཕྱོགས། 145
ཐ་ན་རང་ཉིད་བོད་མི་ཡིན་པའི་ངོ་བོ་ཡང་བརླག་མི་སྲིད་པ་མིན་སྟབས་ང་ཚོ་བོད་
མི་རྒན་དར་གཞོན་གསུམ་ཚང་མས་སོ་སོའི་འོས་འགན་ངོས་འཛིན་ཐུབ་པའི་ཐོག་
དངོས་སུ་ལག་ལེན་བསྟར་དགོས་པ་ཡིན།
དེ་ཡང་ང་ཚོ་མི་ཐོག་གཉིས་པ་ཚོས་མི་ཐོག་དང་པོ་དང་གསུམ་པའི་ཟམ་
པ་ལྟ་བུའི་མཐུད་ཀ་ཞིག་གི་ལས་འགན་སྒྲུབ་སྟེ། མི་ཐོག་དང་པོ་ཚོས་གཞན་
ཡུལ་དུ་དཀའ་སྡུག་སྣ་ཚོགས་ཤིག་གི་འོག་བོད་མིའི་ངོ་བོ་མ་བརླག་པར་སོ་སོའི་
ཆོས་དང་རིག་གཞུང་སྲུང་སྐྱོབ་ཀྱིས་གཞོན་པ་ཚོར་བརྒྱུད་སྤྲོད་གནང་ཚུལ་གྱི་
གནས་སྟངས་རབ་དང་རིམ་པ་རྣམས་མི་ཐོག་གསུམ་པ་ཚོར་འགྲེལ་བཤད་རྒྱུག་
པ་དང་། མི་ཐོག་གོང་མ་ཚོའི་བྱས་རྗེས་ལ་གུས་བརྩི་དང་བཀའ་དྲིན་རྗེས་དྲན་
ཞུ་བ། སོ་སོས་མིག་མཐོང་ལག་ཟིན་བྱུང་བ་རྣམས་ཡིག་ཐོག་ལ་འགོད་པ། གློག་
བརྙན་ནང་ཕབ་བཤུས་དང་སྒྲ་འཇུག་བྱེད་པ། དཔེ་དེབ་བཟོ་བ། ངོ་སྤྲོད་ཀྱི་བགྲོ་
གླེང་མང་པོ་ཚུགས་ཐབས་བྱེད་པ་སོགས་མི་རབས་རིམ་པར་བརྒྱུད་པའི་བོད་
ཀྱི་རྩ་ཆེའི་ཆོས་དང་རིག་གཞུང་སྐད་ཡིག་བཅས་རྩིས་སྤྲོད་རྩིས་ལེན་གནང་
དགོས། དེ་ལྟར་མ་གནང་ཚེ་རྒྱ་མིས་བོད་སར་བཙན་འཛུལ་བྱས་པ་དང་། བོད་
མི་འབུམ་ཕྲག་མང་པོར་སྡུག་སྦྱོང་མནར་གཅོད་ཚད་ལས་བརྒལ་བ་བཏང་སྟེ་དུས་
མིན་རྐྱེན་འདས་སུ་བཏང་བ་སོགས་ཀྱི་ལོ་རྒྱུས་རྣམས་ང་ཚོས་མིག་གིས་མཐོང་མ་
བྱུང་ཟེར་བའི་བཟོ་འདྲ་པོ་དང་། བཙན་བྱོལ་བའི་དཀའ་ངལ་ག་རེ་ཡིན་མིན་
ཤེས་ཀྱི་མེད་ཟེར་བ་སོགས་ཀྱི་གནས་སྟངས་ཤིག་འབྱུང་ངེས། མི་ཐོག་གསུམ་པ་
ཚོར་སོ་སོའི་བློ་ཉེ་དང་། ཕ་མ། གཉེན་ཉེ་རྣམས་ཀྱིས་ཀྱང་གནས་ཚུལ་དེ་རིགས་
འགྲེལ་བཤད་ཡག་པོ་རྒྱག་མ་ཐུབ་ཚེ་བོད་པའི་སྤྱི་ཚོགས་ཀྱི་སྒྲོམ་གཞི་དེ་གནམ་
ནས་མར་བབ་པ་དང་། ས་ནས་ཡར་སྐྱེས་པའི་བཟོ་འདྲ་པོ་ཞིག་ལ་མཐོང་མི་སྲིད་



146 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པ་མ་རེད། ༧གོང་ས་༧སྐྱབས་མགོན་ཆེན་པོའི་རྨད་བྱུང་ཐུགས་བསྐྱེད་འཕྲིན་
ལས་དང་། རང་གཞུང་གིས་མཛད་བྱུས་ལམ་སྟོན་འོག་རྒྱ་གར་གཞུང་གཙོ་བོར་
གྱུར་པའི་རྒྱལ་ཁབ་མང་པོ་ཞིག་གིས་བོད་མི་སྐྱབས་བཅོལ་བར་རྒྱབ་སྐྱོར་གནང་
ཡོད་སྟབས་ས་གནས་སོ་སོའི་གཞུང་དང་ཡུལ་མི་རྣམས་བཀའ་དྲིན་ཆེན་པོ་ཡིན་
པ་ཚོར་ཤེས་ཐུབ་དགོས། དེ་མིན་སོ་སོའི་དཔལ་འབྱོར་གནས་སྟངས་ཕྲན་བུ་ཞིག་
ཡར་རྒྱས་འགྲོ་དུས་ཨ་ཁུ་དང་། ཨ་ཞང་། ཨ་ཅག ཨ་ནེ། ཕ་མ་གཉིས་བཅས་ཀྱི་
བཀའ་དྲིན་ཡིན་པའི་ཚོར་སྣང་དང་། ཕྱི་རྒྱལ་ནས་སྦྱིན་བདག་གིས་ཨ་སྒོར་ཁ་
ཤས་གནང་བའི་བཀའ་དྲིན་གཅིག་པུས་རང་ཉིད་འཚོ་གནས་ཐུབ་སོང་སྙམ་པ་
ལས་བཀའ་དྲིན་གཞན་རྣམས་ཚོར་མ་ཐུབ་ཚེ། ང་ཚོ་བོད་མིའི་སྤྱི་ཚོགས་ཀྱི་
སྒྲོམ་གཞི་དང་གཞི་རྩ་དེ་དག་ཇི་ལྟར་ཆགས་ཚུལ་མ་ཤེས་པར་རིམ་པས་དཀའ་
ངལ་འཕྲད་ངེས་ཡིན།
ང་ཚོ་བཙན་བྱོལ་བོད་མི་མི་ཐོག་རིམ་བརྒྱུད་ཀྱིས་སོ་སོའི་མི་རིགས་ཀྱི་རིག་
གཞུང་སྤྱི་དང་། ཁྱད་པར་བོད་མིའི་ཁྱད་ཆོས་མཚོན་པའི་བཟང་སྤྱོད་ཀྱི་རིགས་
རྣམས་རྩིས་སྤྲོད་རྩིས་ལེན་དང་། ཐོག་མར་བཙན་བྱོལ་དུ་གྱུར་བ་ནས་བཟུང་
གནས་སྟངས་རབ་རིམ་བྱུང་ཚུལ་རྣམས་བརྒྱུད་སྤྲོད་བྱས་ཏེ། ང་ཚོ་བོད་མི་རིགས་
དེ་བཞིན་གཞན་གྱི་མི་རིགས་དང་སྐད་ཡིག་སོགས་ཀྱི་ནང་སིམ་འཛུལ་གྱི་གཏན་
མེད་དུ་མི་འགྱུར་བ་ཞིག་བྱེད་དགོས། བོད་ལ་རང་དབང་བདེ་སྐྱིད་ཀྱི་ཉི་མ་ནམ་
འཆར་ང་ཚོས་ཚོད་དཔག་མི་ཐུབ་པས་སེམས་ཁུར་བསྐྱེད་དེ་མི་རིགས་དང་སྐད་
ཡིག་གི་བཙན་འཛུལ་ལ་གདོང་ལེན་བྱེད་དགོས། ནམ་ཞིག་མི་རིགས་འདྲེས་མ་
དང་། བོད་སྐད་མི་ཤེས་མཁན་ཤ་སྟག་གིས་བོད་པ་ཡིན་ཟེར་བའི་དུས་ལ་སླེབས་མི་
སྲིད་པ་མ་ཡིན། འཇིག་རྟེན་འདིའི་ཐོག་སྔར་བོད་ཀྱི་མི་རིགས་དང་། སྐད་ཡིག་དེ་



ཕུགས་རྒྱང་རིང་པོའི་བསམ་བློ་གཏོང་ཕྱོགས། 147
འདྲ་ཡོད་རེད་ཅེས་བོད་མི་གཙང་མ་རེ་ཟུང་དང་། བོད་པའི་སྐད་ཡིག་ཤེས་མཁན་
རེ་ཟུང་མ་གཏོགས་དཔེ་མཚོན་སྟོན་རྒྱུ་མེད་པར་འགྱུར་ཚེ་བོད་ལ་རང་དབང་གི་
ཉི་མ་ཤར་ཡང་དེ་ཙམ་དགའ་འོས་ཀྱི་གནས་སུ་མ་མཆིས། ང་ཚོ་བཙན་བྱོལ་ནང་
ལོ་སྟོང་ཕྲག་ཁ་ཤས་སྡོད་དགོས་བྱུང་ཡང་མི་རིགས་ཀྱི་ངོ་བོ་དང་། ཆོས། རིག་
གཞུང་། སྐད་ཡིག་བཅས་པ་མི་ཉམས་རྒྱུན་འཛིན་བྱེད་དགོས་པ་ནི་ཧ་ཅང་གལ་
འགངས་ཆེ་བའི་གནད་དོན་ཞིག་ཡིན།
ད་ལྟ་ང་ཚོའི་སྤྱི་ཚོགས་ཁྲོད་བོད་མི་མཐོ་དམན་ཚང་མས་ཐོབ་ཐང་ཁོ་ན་
རྩོད་པ་ལྟ་བུའི་གནས་སྟངས་ཐབས་རྡུག་མང་པོ་མཐོང་རྒྱུ་འདུག ང་ཚོར་རྩོད་
རྒྱུའི་རྟེན་ཞིག་དགོས་ཀྱི་ཡོད་ཀྱང་ད་ལྟ་ང་ཚོར་དེ་མེད་པ་དང་། སོ་སོས་མཐོང་
རྒྱུ་དང་གཞན་ལ་སྟོན་རྒྱུ་གང་ཡང་མེད། བཙན་བྱོལ་གཞུང་དང་། ཚོགས་པ་
སྐྱིད་སྡུག་ཁག དགོན་སྡེ་ཁག རིག་གཞུང་གི་བསྟི་གནས་སོགས་ནས་ང་ཚོར་
བགོ་བཤའ་རྒྱག་རྒྱུའི་དངོས་པོ་གང་ཡང་མེད་པར་ཚང་མ་བུ་ལོན་དང་སློང་བརྒྱབ་
ནས་བསྐྲུན་པ་ཤ་སྟག་རེད། སྐབས་རེ་ང་ཚོ་སྣང་བ་འཁྲུལ་པ་ལྟ་བུའི་གནས་སྟངས་
ཤིག་ཏན་ཏན་ཡོང་གི་འདུག ང་ཚོ་བཙན་བྱོལ་ལ་འབྱོར་ནས་མི་ལོ་ལྔ་བཅུ་འཁོར་
བའི་དྲན་གསོའི་ཉིན་མོ་སྲུང་བརྩི་ཞུས་གྲུབ་ཙམ་རེད། དེར་བརྟེན་མ་འོངས་པའི་
ལོ་ཟླའི་ནང་ང་ཚོ་བཙན་བྱོལ་ནང་སྡོད་མི་དགོས་པར་རང་ཡུལ་དུ་ཕྱིར་ལོག་ཐུབ་
པའི་འཆར་གཞི་གསར་པ་དང་། ལས་འགུལ་གསར་པ། རེ་བ་གསར་པ་ཇི་ཡོད་ཀྱི་
ཐོག་ལ་འབད་བརྩོན་དང་རང་ནུས་འདོན་དགོས་པ་ལས་ཐོབ་ཐང་རྩོད་རྒྱུའི་དུས་
ཚོད་ཤིག་གཏན་ནས་མིན་པ་མཁྱེན་དགོས་
བོད་མི་རྒན་རབས་ཚོས་དཀའ་ལས་རྒྱག་སར་དཀའ་ལས་རྒྱག་པ་དང་། སྐྱིད་
པོ་གཏོང་སར་སྐྱིད་པོ་གཏོང་གི་ཡོད་རེད། བཙན་བྱོལ་དུ་ཐོག་མར་འབྱོར་མ་ཐག་



148
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པའི་བོད་མི་ཚོའི་འཚོ་བའི་གནས་སྟངས་ཧ་ཅང་ཐབས་རྡུག་ཡོད་ཀྱང་། སྤགས་
ལ་ཆུ་སྤགས་བཟས་ནས། །གླུ་ལ་སྐལ་བཟང་ལེན་ཡོད། །ཅེས་སྔ་མོའི་གཏམ་
དཔེ་ལྟར་སྣང་བ་སྐྱིད་པོ་བྱས་ནས་སྡོད་ཀྱི་ཡོད། དེ་དུས་བོད་མི་ནང་ཁུལ་མཐུན་
སྒྲིལ་རྡོག་རྩ་གཅིག་སྒྲིལ་དང་། ཕན་ཚུན་འདྲ་མཉམ་གྱིས་ཐུབ་ཚོད་གཏོང་རེས་
མེད་པ། དགའ་ན་དགའ་མཉམ་དང་སྡུག་ན་སྡུག་མཉམ་གྱི་ལས་དོན་གང་སྤྱིར་
ཕར་རུབ་ཚུར་རུབ་ཀྱི་འཚོ་བ་བསྐྱལ་ཡོད། འོན་ཀྱང་དེང་སང་འཚོ་བའི་གནས་
བབས་དྲག་ཏུ་ཕྱིན་ནས་སྡོད་ས་དང་། ཉལ་ས། རྐང་པ་བརྐྱངས་ས་ཞིག་རག་ཡོང་
དུས་ཆོལ་ཁ་དང་ཆོས་ལུགས་སོགས་ཀྱི་འཐེན་འཁྱེར་ཤུགས་ཆེ་རུ་འགྲོ་བཞིན་
འདུག ཀུན་སློང་གི་ཆ་ནས་བསམ་བློ་ངན་པ་ཞིག་བཟུང་ནས་དེ་ལྟར་གནང་གི་
མེད་ཤས་ཆེ་ཡང་། མི་ཟེར་བ་དེ་སྐབས་རེ་འཁྲུལ་སྣང་དབང་གིས་མི་དྲན་དགུ་དྲན་
བཅོ་བརྒྱད་དྲན་གྱི་ཡོད་ཙང་སོ་སོར་གཤོག་པ་སྐྱེས་ཡོད་པ་ལྟ་བུའི་སྣང་བ་སྐྱེ་ངེས་
པས་ཡིད་གཟབ་གནང་གལ་ཆེ། སོ་སོའི་དཔྲལ་བའི་སྟེང་མི་མངོན་པའི་ཚུལ་དུ་
བོད་མི་སྐྱབས་བཅོལ་བ་ཞེས་གསལ་ཡོད་པ་དེ་ངེས་པར་ཚོར་དགོས།
སྒྱུ་རྩལ་རིག་གནས་སྐོར།
མི་སུ་འདྲ་ཞིག་ཡིན་རུང་རང་ཉིད་གང་དུ་སྐྱེས་པའི་མི་རིགས་དེའི་སྤྱི་ཚོགས་
དང་། རིག་གཞུང་། གོམས་སྲོལ་དེ་འདྲའི་ཐོག་རང་བཞིན་གྱིས་དགའ་ཞེན་ཡོད་
པའི་རྣམ་པ་ཞིག་ཐོན་ངེས། རང་ཉིད་བོད་མི་རིགས་ཀྱི་རིགས་རུས་ཤིག་ལ་སྐྱེས་
པ་དེར་དགའ་སྤོབས་ངེས་པར་སྐྱེ་དགོས་ཀྱི་རེད། གང་ལ་ཞེ་ན། ང་ཚོར་གཞན་
ལ་སྨོན་མི་དགོས་པའི་རིག་གཞུང་དང་། ཆོས་ལུགས། སྐད་ཡིག་སོགས་ཆ་ཚང་
ཡོད། འཛམ་གླིང་གི་མི་མང་ཚོས་ང་ཚོའི་ཆོས་དང་རིག་གཞུང་གཙིགས་ཆེར་



སྒྱུ་རྩལ་རིག་གནས་སྐོར། 149
བཟུང་ནས་བོད་མི་སྐྱབས་བཅོལ་བ་ཚོར་རོགས་རམ་རྒྱབ་སྐྱོར་གནང་བཞིན་ཡོད་
རེད། ང་ཚོ་བོད་མི་ཚོར་སྒྱུ་རྩལ་རིག་གནས་ཀྱི་ཆ་ནས་གཞན་ལ་སྨོན་མི་དགོས་པ་
ལྟ་བུ་ཡོད། དཔེར་ན། ཆོལ་ཁ་རེར་སོ་སོའི་ཁྱད་ཆོས་མཚོན་པའི་ཐུན་མིན་གཞས་
དང་ཞབས་བྲོ་ཡོད་པ་དང་། ཆོལ་ཁ་སོ་སོའི་ནང་ལུང་ཚན་རེར་གཞས་དང་ཞབས་
བྲོ་ལོགས་སུ་ཡོད་རེད། སྤྱིར་བཏང་བོད་མི་ཚོར་དགའ་དགའ་སྤྲོ་སྤྲོ་དང་སྣང་བ་
སྐྱིད་པོ་བྱེད་རྒྱུའི་རང་གཤིས་ཡོད་ཅིང་། ལོ་གསར་དགའ་སྟོན་ལ་སོགས་པའི་
རྟེན་འབྲེལ་མཛད་སྒོ་ཆེ་ཁག་སྨོས་ཅི་ཆུང་ཁག་ལའང་བོད་མི་ཚོས་གཞས་དང་
ཞབས་བྲོ་རྫོགས་རྒྱུ་མེད་པ་འཁྲབ་རྒྱུ་ཡོད། ཁོ་བོའི་ཕ་མ་གཉིས་ལ་མཚོན་ནའང་
སོ་སོའི་ལུང་པའི་གཞས་གཏོང་རྒྱུ་དང་ཞབས་བྲོ་འཁྲབ་རྒྱུར་དགའ་པོ་དང་མཁས་
པོ་ཞེ་དྲག་ཡོད་རེད། ཕྲན་ཡང་ཁོང་གཉིས་ཀྱི་ཤུགས་རྐྱེན་ལྟ་བུས་གཞས་ཞབས་
བྲོར་ཧ་ཅང་དགའ་པོ་ཡོད། ཕ་མས་རྒྱུན་དུ་གཏོང་གནང་བའི་སྔ་མོའི་གཞས་དེ་
ཚོ་རང་གི་སྣང་བར་འཇགས་ཤིང་། རང་གིས་ཀྱང་གཞས་དེ་དག་ཁ་ནས་གཏོང་
བ་དང་། རྐང་པས་འཁྲབ་པ་སོགས་སྦྱོང་བརྡར་བྱེད་མྱོང་། དེ་ལྟར་སོ་སོའི་ལུང་
པའི་གཞས་དང་ཞབས་བྲོར་དོ་དབྱིངས་ཆེན་པོ་སླེབས་བྱུང་། གོང་ཞུས་ལྟར་ང་རང་
སློབ་གྲྭར་འགྲོ་མུས་སུ་སྦེལ་ཀོབ་ས་གནས་ལྷ་མོ་ཚོགས་པའི་ནང་ ༡༩༧༧ ལོར་
འཛུལ་ཞུགས་བྱས་པ་ཡིན། ཕྲན་རང་ཚོགས་མི་དང་པོའི་གྲས་སུ་ཡོད། ཕལ་ཆེར་
ཕྱི་ལོ་ ༡༩༧༧ ནས་ ༡༩༨༠ བར་ལྷ་མོ་ཚོགས་པའི་ནང་ལ་འཛུལ་ནས་འགྲོ་བ་
བཟང་མོའི་རྣམ་ཐར་དང་། གཟུགས་ཀྱི་ཉི་མའི་རྣམ་ཐར། ཁྱེའུ་པདྨ་འོད་འབར་
གྱི་རྣམ་ཐར་བཅས་ལྷོ་མོའི་འཁྲབ་གཞུང་མང་པོ་འཁྲབ་མྱོང་། དེ་ཡང་འགྲོ་བ་
བཟང་མོའི་རྣམ་ཐར་ནང་ལྷ་སྲས་རྒྱལ་པོ་དང་། པདྨ་འོད་འབར་གྱི་རྣམ་ཐར་ནང་
པདྨ་འོད་འབར། གཟུགས་ཀྱི་ཉི་མའི་རྣམ་ཐར་གྱི་ནང་སྲས་ཉི་མའི་སེངྒེ་སོགས་



150 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
འཁྲབ་གཞུང་ནང་གི་མི་སྣ་གལ་ཆེའི་རིགས་འཁྲབ་རྒྱུའི་གོ་སྐབས་ཐོབ་བྱུང་། ཕལ་
ཆེར་ལོ་བཞི་ཙམ་རིང་སྦེལ་ཀོབ་ས་གནས་ལྷ་མོ་ཚོགས་པའི་ནང་ལྷ་མོ་འཁྲབ་པ་
ཡིན། རྣམ་ཐར་ཁ་ཤས་ད་ལྟའི་ཆར་ཡང་ཡག་པོ་གཏོང་ཐུབ་ཀྱི་ཡོད། ང་རང་
གཞས་གཏོང་བ་དང་ཞབས་བྲོ་འཁྲབ་པ་སོགས་སྣང་བ་སྐྱིད་པོ་བྱེད་རྒྱུར་དགའ་
པོ་ཡོད་སྟབས་གཉེན་སྒྲིག་དགའ་སྟོན་དང་། ཐུགས་སྤྲོ་སོགས་འདུ་འཛོམས་བྱེད་
པའི་སྐབས་སུ་གཞས་གཏོང་རྒྱུ་དང་། འཁྲབ་རྒྱུ་སོགས་ལ་འཛེམ་ཟོན་མེད་པར་
འཁྲབ་རྐྱང་བྱས་ཏེ་སྐབས་རེ་འགོག་དགོས་པ་དེ་འདྲ་བྱུང་མྱོང་།
དྭང་སློབ་དམག་སྒར་ནང་དམིགས་བསལ་ཟློས་གར་ཚོགས་པ་དེ་འདྲ་གང་
ཡང་མེད་ཀྱང་སྔོན་མ་ང་ཚོ་དམག་ཁང་ལ་ཡོད་དུས་མི་རབས་རྒན་པ་མང་པོ་
ཡོད་སྟབས་བོད་ཀྱི་རིག་གཞུང་ཐོག་ལ་དོ་སྣང་ཆེན་པོ་ཡོད་རེད། ང་ཚོར་རྒྱ་གར་
དམག་མི་ཚོས་ཟློས་གར་ཚོགས་པ་ཞེས་བརྗོད་ཀྱི་རེད། དེ་ཚོར་ཡང་ཕྲན་ནས་ཆ་
ཤས་བླངས་ཏེ་གཏམ་བརྗོད་དང་སྤྱིར་བཏང་གི་གཞས་དང་ཞབས་བྲོ་དེ་འདྲ་འཁྲབ་
པ་སོགས་བྱེད་མྱོང་། །
དེང་སང་གི་གཞོན་སྐྱེས་ཚོས་གཞས་ཀྱི་འོད་སྡེར་སྣ་ཚོགས་འདོན་གྱི་འདུག་
པར་དགའ་བསུ་ཞུ་ཡི་ཡོད། རང་ངོས་ནས་ཀྱང་གཞས་ཚིག་དང་རོལ་དབྱངས་ཀྱི་
འགྱུར་ཁུགས་རྣམས་ཁྱད་ལས་པར་རེ་འདུན་ཞུ་རྒྱུའམ་སོ་སོས་རྩོམ་ཨེ་ཐུབ་བལྟས་
ཏེ། རང་གི་ལུང་པའི་གཞས་རྙིང་སྣ་ཚོགས་ཕྱོགས་བསྡུས་བྱས་པའི་འོད་སྡེར་ཞིག་
འདོན་དགོས་བསམ་པ་ཐེངས་མང་དྲན་མྱོང་ཡང་ལས་དོན་བྲེལ་འཚུབ་དབང་གིས་
གནས་སྐབས་འཇོག་དགོས་ཐུག་བྱུང་། ཕྲན་ནི་རང་གཞན་གཉིས་ཀ་དགའ་པོ་
ཡོང་ཐབས་ལ་བརྩོན་མཁན་གྱི་མི་ཁྱད་མཚར་ཞིག་ཡིན། སྐབས་རེ་ཆང་ས་དང་
དུས་ཆེན་སོགས་འདུ་འཛོམས་བྱེད་པའི་སྐབས་རྣམ་ཐར་གཏོང་དགོས་ན་གཏོང་



སྒྱུ་རྩལ་རིག་གནས་སྐོར། 151
ཐུབ་པ་དང་། གཞས་དང་ཞབས་བྲོ་འཁྲབ་དགོས་བྱུང་ན་འཁྲབ་ཐུབ་ཀྱི་ཡོད་
ལ། དེ་བཞིན་གློག་བརྙན་འཁྲབ་དགོས་ནའང་འཁྲུབ་ཐུབ་པ། རྩེད་མོ་རྩེ་དགོས་
ཀྱང་རྩེད་རིགས་མང་པོ་ཤེས་པ་ཙམ་མིན་པར་རྩེད་འགྲན་འཕེར་བ་ཤེས་ཀྱི་ཡོད་
ལ། རང་ངོས་ནས་ཀྱང་འདི་རིགས་དོ་སྣང་དང་གལ་ཆེར་འཛིན་གྱི་ཡོད། སྔོན་
མ་ང་ཚོ་བོད་ལ་གློག་བརྙན་རིགས་མེད་པའི་རྐྱེན་གྱིས་གལ་གནད་ཅན་གྱི་ལོ་རྒྱུས་
མང་པོ་ཞིག་ངོ་སྤྲོད་བྱེད་རྒྱུར་དཀའ་ངལ་འཕྲད་ཀྱི་ཡོད། གློག་བརྙན་དང་དཔར་
ལ་སོགས་པས་ལོ་རྒྱུས་ཉར་ཚགས་ཡག་པོ་བྱེད་རྒྱུར་ཕན་ཐོགས་ཆེན་པོ་ཡོད་པར་
བརྟེན་དེ་རིགས་ཀྱང་སྣང་མེད་དུ་མ་བསྐྱུར་བར་དོ་སྣང་བྱེད་དགོས་ཀྱི་ཡོད་རེད།
སྔོན་མ་པདྨ་དོན་གྲུབ་ལགས་ཀྱིས་གློག་བརྙན་ཞིག་བཟོ་སྐྲུན་གནང་བའི་
སྐབས་ཕྲན་ནས་གླ་ཆ་གང་ཡང་མ་བླངས་པར་ལས་ཁུངས་ནང་གི་རྐུབ་སྟེགས་
དང་། མདུན་ཅོག གློག་ཀླད། ཁ་པར། གསར་དུ་ཉོས་པའི་ཌོ་ཡོ་ཊ་རྟགས་ཅན་
གྱི་སྣུམ་འཁོར་བཅས་ཀྱི་མཐུན་རྐྱེན་ཆ་ཚང་ཕུལ་བ་མ་ཟད། ངའི་གཅུང་མོ་ཆུང་
བ་སིམ་ལ་མཐོ་སློབ་ནས་སློབ་སྦྱོང་ཐོན་ཙམ་ཡིན་ནའང་ཁོང་གི་རོགས་འདེགས་ལ་
ཆེད་མངགས་བཏང་པ་ཡིན། མོ་རང་ལ་མཚོན་ན་གཅིག་ནས་ཤེས་ཡོན་སྦྱོང་བའི་
གོ་སྐབས་དང་། གཉིས་ནས་ཉམས་མྱོང་གསོག་པ། གསུམ་ནས་ང་ཚོ་བོད་པའི་སྤྱི་
ཚོགས་ནང་དེ་འདྲའི་རིགས་ལ་རྒྱབ་སྐྱོར་བྱེད་རྒྱུ་གལ་གནད་ཆེན་པོ་ཡིན་པ་ཤེས་
ཐུབ་པ་སོགས་ཀྱི་དགེ་མཚན་ཡོད། གནད་དོན་དེ་རིགས་ལ་ཆུང་ཙག་རེད་ཅེས་
བཤད་ནས་གཡུག་མ་བཞག་པར་སྤྱི་ཚོགས་ལ་ཕན་པའི་ལས་ཀ་ཞིག་ཡིན་ཕྱིན་
ཁ་ཕན་ཚིག་ཕན་ཞིག་ལས་མ་བྱུང་རུང་རྒྱབ་སྐྱོར་བྱས་ཚེ། རིམ་པས་སྤྱི་ཚོགས་
ཡར་རྒྱས་འགྲོ་བར་ཕན་ངེས། ང་རང་གི་ངོས་ནས་ཀྱང་ད་བར་གང་ཕན་ཅི་ཕན་
གྱི་ལས་ཀ་བྱས་པ་ཡིན།



152 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
59455' Rechard Gere is my hero a551 55
དུ་ངའི་དཔའ་བོ་རི་ཅར་ཌ་གེར་ཞེས་པའི་གློག་བརྙན་ཞིག་བཀྲ་ཤིས་དབང་ཕྱུག་
ལགས་ཀྱིས་བཟོས་གནང་བ་རེད། ཁོང་ནི་སྔོན་མ་ཨ་རིའི་ནང་གློག་བརྙན་བཟོ་
སྐྲུན་གྱི་སློབ་སྦྱོང་ཚང་མ་ཐོན་ནས་དྷ་སར་ཕེབས་པ་ཞིག་ཡིན། ཁོང་གིས་གློག་
བརྙན་དེ་བཟོ་བསྐྲུན་བྱེད་སྐབས་དངུལ་གྱི་ཞལ་འདེབས་བསྡུ་རུབ་སོགས་ལ་རང་
ངོས་ནས་རོགས་པ་གང་ཐུབ་དང་། སྣུམ་འཁོར་སོགས་འགྲིམ་འགྲུལ་གྱི་རོགས་པ་
བྱེད་མྱོང་། དེ་དུས་ཁོང་གིས་ང་ལ་གློག་བརྙན་འདིའི་ནང་ཆ་ཤས་ལེན་ཐུབ་ན་ཡག་
པོ་འདུག་ཅེས་བརྗོད་པ་བཞིན་ངས་དང་ལེན་ཞུས་ཏེ། གློག་བརྙན་དེའི་ནང་གཞོན་
སྐྱེས་ཚོས་རྒྱག་རེས་བརྒྱབ་སྟེ་རྙོག་གྲ་བཤད་སའི་གློག་བརྙན་ཁང་གི་སྦྱིན་བདག་
འཁྲུབ་པ་ཡིན། འོན་ཀྱང་ཡག་པོ་བྱུང་ཡོད་མེད་ཟེར་བ་དེ་གཟིགས་མོ་གཟིགས་
མཁན་མི་མང་གི་སྣང་བར་འགྲོ་དང་མི་འགྲོ་ལ་རག་ལས་པ་ཞིག་རེད། རང་ངོས་
ནས་གློག་བརྙན་དེའི་ཆ་ཤས་ལེན་ཐུབ་པར་དགའ་པོ་བྱུང་།
ཕྱི་ལོ་ ༢༠༠༣ གསུམ་བཅུའི་དུས་དྲན་སྐབས་རྒྱ་གར་གྱི་བྷོ་ལེའི་ཝུ་དྲུ་(Bol-
lywood)གློག་བརྙན་བཟོ་མཁན་ཞིག་གིས་སེམས་ཤུགས་ཟེར་བའི་གློག་བརྙན་
ཞིག་བཟོ་འཆར་གྱིས་ང་ལ་འབྲེལ་བ་བྱས་བྱུང་། ངའི་ལས་ཀ་གཙོ་བོ་འགྲིམ་
འགྲུལ་ཡིན་དུས་གངས་ལྗོངས་བོད་ཀྱི་འགྲིམ་འགྲུལ་ལས་ཁུངས་འདི་ནས་ཁོང་
ཚོར་སྣུམ་འཁོར་དང་། མགྲོན་ཁང་། ཞལ་ལག ཞབས་ཞུ་བ་སོགས་གོ་སྒྲིག་ཞུ་
རྒྱུའི་ཁས་ལེན་བྱས། གློག་བརྙན་གང་འདྲ་ཞིག་འཁྲབ་པ་ཡིན་ནའང་འཁྲབ་ཡུལ་
ས་གནས་དེ་གའི་འགན་འཛིན་ཞིག་དགོས་ཀྱི་ཡོད་སྟབས་སྐབས་དེར་དྷ་རམ་ས་
ལའི་ས་ཁུལ་ནང་ཕྲན་ནས་འགན་འཛིན་བྱས་ན་ཡག་པོ་ཡོད་ཚུལ་དང་གླ་ཆ་
སྤྲོད་རྒྱུ་ཡིན་སྐོར་བརྗོད་པ་བཞིན་ངས་ཀྱང་དང་ལེན་ཞུས། སེམས་ཤུགས་ཞེས་



སྒྱུ་རྩལ་རིག་གནས་སྐོར། 153
པའི་གློག་བརྙན་དེའི་ནང་ཟླ་བ་རིན་ཆེན་ཞེས་བཀོད་ཡོད། ཁོང་ཚོས་ང་ལ། ཁྱེད་
རང་གིས་གློག་བརྙན་འཁྲབ་སར་རྟག་པར་ཡོང་ནས་ལས་ཀ་བྱེད་དགོས་ཞེས་
དང་། སྔོན་མ་ཁྱེད་རང་གིས་ངའི་དཔའ་བོ་རི་ཅར་ཊི་གེར་ཞེས་པའི་གློག་བརྙན་
ཞིག་འཁྲབ་ཚར་འདུག ང་ཚོས་དེ་ལ་གཟབ་གཟབ་བྱས་ནས་བལྟས་པའི་སྐབས་
ཁྱེད་རང་གི་རྣམ་འགྱུར་དང་འཁྲབ་སྟངས་དེ་ཚོ་ཡག་པོ་འདུག ང་ཚོའི་སྣང་བར་
ཕྱིན་སོང་བས་དང་ཐོག་ང་ཚོའི་གློག་བརྙན་འདིའི་ནང་དགོན་པའི་མཁན་པོ་ཞིག་
འཁྲུབ་དགོས་ཀྱི་འདུག དགོན་པའི་མཁན་པོ་དེའི་ལོ་ཚད་བཞི་བཅུ་ནས་ཞེ་ལྔའི་
བར་ཞིག་དགོས་ཀྱི་ཡོད་སྟབས་ཁྱེད་རང་གི་ལོ་ཚད་དང་ཏག་ཏག་འདུག དེར་
བརྟེན་ཁྱེད་རང་གིས་འཁྲབ་ཚན་དེ་འཁྲབ་རོགས་ཞེས་བརྗོད་པ་བཞིན་ངས་ཁས་
ལེན་ཞུས་པ་ཡིན། སེམས་ཤུགས་ཞེས་པའི་གློག་བརྙན་དེའི་ནང་ངའི་འཁྲབ་ཚན་
ལེའུ་ཐུང་ཐུང་དེ་འཁྲབ་ས་ལ་དྭགས་སླེ་དཀྱིལ་དགོན་པ་སྟེ། མངའ་རིས་རིན་པོ་
ཆེའི་དགོན་པ་རེད། འཁྲབ་ཚན་དེའི་ནང་ང་རང་མཁན་པོའི་བྱེད་སྒོ་འཁྲབ་ཀྱི་
ཡོད་སྟབས་ངའི་ལུས་ལ་གྲྭ་ཆས་བཀླུབས་ཡོད། ང་རང་གིས་ངོས་ནས་སྤྱི་ཚོགས་
ཤིག་ལ་གང་ཕན་གྱི་བསམ་པས་མཉམ་ཞུགས་བྱས་པ་མ་གཏོགས་མི་སྒེར་ཞིག་ལ་
རྒྱུ་ནོར་འཐོབ་རྒྱུའི་ཆེད་དུ་མིན།
སླད་མར་ཡང་མ་ཤི་གསོན་པོར་སྡོད་རིང་གློག་བརྙན་འཁྲབ་རྒྱུའི་གོ་སྐབས་
ནམ་བྱུང་ཚེ་ངས་དང་ལེན་ཞུ་ངེས་ལ་འཁྲབ་འདོད་ཀྱང་ཡོད། ང་ཚོའི་མི་རབས་
རྒན་པ་རྣམས་དུས་བསྟུན་རིམ་པས་རྫོགས་འགྲོ་ཡི་ཡོད་དུས་རིག་གཞུང་རྙིང་པ་དེ་
ཚོ་རྩ་བརླག་མི་འགྲོ་བའི་ཆེད་བོད་སྤྱི་ཡོངས་ཀྱི་གོམས་གཤིས་མཚོན་པའི་གཞས་
ཞབས་བྲོ་དང་། བོད་མིའི་ཁྱད་རྣམ་སྟོན་ཐུབ་པའི་བྱེད་སྒོ་ཞིག་སྤེལ་རྒྱུར་སོ་སོའི་
ལུང་པའི་བསྐལ་པ་བཟང་པོའི་དུས་ཀྱི་གཞས་སྣ་དང་། ང་རང་གིས་གང་ཤེས་པའི་



154 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གཞས་སྣ་རྣམས་ཕྱོགས་སྒྲིག་གིས་འོད་སྡེར་ཞིག་བཟོ་དགོས་བསམ་པའི་སེམས་
ཤུགས་ཤིག་ཡོད། ཆེ་ས་ནས་ནུས་པ་ཞིག་འདོན་མ་ཐུབ་པ་ཡིན་ནའང་ཆུང་ས་ནས་
རང་ནུས་ལ་དཔགས་ཏེ་ལས་ཀ་ཞིག་བྱས་པ་ཡིན་ན་དེས་ཏན་ཏན་རང་བཞིན་གྱིས་
མི་རིགས་ཤིག་ལ་རིམ་པས་དངོས་ཤུགས་བརྒྱུད་གསུམ་ནས་ཕན་གྱི་ཡོད་དུས་དེ་
སྐོར་ཞིབ་འཇུག་དང་བསམ་བློ་གཏོང་བཞིན་ཡོད། རྒྱ་གར་སྐད་དུ་མ་སཱ་ལཱ་ཞེས་
སྨན་སྣ་འདྲ་མིན་ལ་བརྗོད་པ་བཞིན་འགྲོ་བ་མི་ལ་གནོད་པའི་རིགས་མ་ཡིན་པར་
གང་ཕན་ཅི་ཕན་གྱིས་སྤྱི་ཚོགས་ནང་ལས་ཀ་སྣ་ཚོགས་པ་ཞིག་བྱས་པ་ཡིན་ན་རང་
ཉིད་སྒེར་ཙམ་མ་ཡིན་པར་རིམ་གྱིས་བོད་པའི་སྤྱི་ཚོགས་ནང་གི་གཞོན་སྐྱེས་ཚོའི་
བསམ་བློའི་ནང་བག་ཆགས་ཤིག་བཞག་སྟེ་བློ་སྒོ་འབྱེད་པའི་རྐྱེན་དུ་འགྱུར་བ་དེ་
འདྲ་ཡོང་མི་སྲིད་པ་མ་ཡིན་སྙམ།
ཚོང་ལས་ཇི་ལྟར་གཉེར་ཚུལ་སྐོར།
ང་ཚོ་བོད་པའི་སྤྱི་ཚོགས་ནང་ཚོང་ལས་གཉེར་མཁན་མང་པོ་ཡོད་པས་ཚོང་ལས་
སྐོར་མཁྱེན་རྟོགས་ཡོད་མཁན་ཚོར་དམིགས་བསལ་ཞུ་རྒྱུ་གང་ཡང་མེད། འོན་
ཀྱང་ཚོང་ལས་ཐོག་རྒྱུས་མངའ་མེད་པའི་མི་མང་ཚོའི་ཆེད་དུ་ཚོང་ལས་གཉེར་
སྟངས་སྐོར་རོབ་ཙམ་བརྗོད་འདོད་བྱུང་། གང་ལ་ཞེ་ན། ཚོང་ལས་ཐོག་མར་
གཉེར་སྐབས་ཚོང་གི་འགྲོ་སྟངས་དེ་འདྲའི་ཐོག་དཀའ་ངལ་མང་པོ་ཞིག་འཕྲད་
ཀྱི་ཡོད། ང་རང་ཐོག་མར་ཚོང་ལས་འགོ་འཛུགས་པའི་སྐབས་ཚོང་གི་ཉམས་
མྱོང་དང་རྒྱབ་ལྗོངས་སོགས་ལ་སློབ་སྦྱོང་བྱེད་མྱོང་མེད་ལ། ཕ་མ་ཚོང་པ་ཡིན་
པའམ། ཡང་ན་ཚོང་དཔོན་ཆེན་པོ་དེ་འདྲའི་གཡོག་པོ་བརྒྱུགས་ནས་ཚོང་རྒྱག་
སྟངས་ཀྱང་སྦྱོང་མྱོང་མེད། སོ་སོའི་འཚོ་གོས་ཀྱི་དོན་དུ་ཁྲིམས་མཐུན་ཐོག་ཕལ་



ཚོང་ལས་ཇི་ལྟར་གཉེར་ཚུལ་སྐོར། 155
ཆེར་ལོ་བཅུ་བདུན་རིང་ཚོང་ལས་གཉེར་བ་ཡིན། ཚོང་གི་མ་རྩ་ཆུང་ཆུང་ནས་
ཆེན་པོ་ཞིག་ལ་ཡར་རྒྱས་གཏོང་མྱོང་ཡོད་སྟབས་ཉམས་མྱོང་གི་ཆ་ནས་ཚིག་
གཅིག་གཉིས་ཞུས་ཚེ་ཕན་ཐོགས་ཡོང་སྲིད། ཚོང་གི་འགྲོ་སྟངས་སྤྱི་ཡོངས་ཀྱི་
ཆ་ནས་བཤད་ན། ཚོང་ཆེན་པོ་རྒྱག་མཁན་ཚོས་ཐོག་མར་ཚོང་གི་ཁྲོམ་ར་བཟོ་
རྒྱུ་དེ་གལ་ཆེ་ཤོས་སུ་བརྩི་དགོས་པ་ཡིན། ཚོང་གང་ཞིག་གཉེར་འདོད་ཡོད་ཀྱང་
དེ་དང་མཐུན་པའི་ཁོར་ཡུག་དང་། འཆར་བཀོད། ཚོང་བྲིན་རྒྱུག་ཆེ་བའི་ས་ཁུལ་
སོགས་ལ་བརྟག་དཔྱད་ལེགས་པར་བྱས་རྗེས་གཞི་ནས་ཚོང་གི་མ་རྩ་ཆེ་ཆུང་ལ་
བལྟས་ནས་ཚོང་རྒྱག་དགོས། ཚོང་རྩིས་འཆར་གཞིའི་ནང་དངུལ་འབོར་ཆེ་ཆུང་
ཇི་ཙམ་བླུགས་དགོས་མིན་དང་། མ་རྩ་དང་མཉམ་དུ་ཡོང་འབབ་ག་ཚོད་སླེབས་
ཐུབ་ཀྱི་ཡོད་མེད་ལའང་བལྟ་དགོས། དེ་བཞིན་གལ་ཆེ་ཤོས་རང་ཉིད་ཀྱི་དམིགས་
ཡུལ་ལྟར་ཚོང་གཉེར་བྱེད་དགོས་པ་དེ་ཡིན། །
དཔེར་ན། ལོ་གཉིས་ཀྱི་དུས་བཀག་ནང་མ་རྩ་ཆེ་ཆུང་ལ་གཞིགས་ཏེ་ཚོང་
ཞིག་རྒྱག་དགོས་བྱུང་ཚེ། ཐོག་མར་འཆར་གཞི་ཡག་པོ་འདིང་དགོས། འཆར་གཞི་
ཡག་པོ་མེད་ན་དམིགས་ཡུལ་ལྟར་འགྲུབ་མི་ཐུབ་པའི་དཀའ་ངལ་ཞིག་འཕྲད་སྲིད་
ལ། གང་མཚམས་ནས་ཚོང་གཉེར་བྲིན་རྒྱུག་བྱེད་མི་ཐུབ་པའི་དཀའ་ངལ་ཡང་
འཕྲད་སྲིད། ཡང་སྐབས་རེ་ཚོང་གཉེར་མུ་མཐུད་ཐུབ་ཀྱང་རང་གིས་འཆར་གཞི་
བཏིང་བ་ལྟར་རྗེས་མ་ཟིན་པའི་དཀའ་ངལ་འཕྲད་ངེས། རང་ཉིད་ཀྱི་ཚོང་ཟོག་
ཁྲོམ་རའི་ནང་བྲིན་རྒྱུག་ཆེ་ནའང་ཚོང་རྒྱུ་རྣམས་མཁོ་སྒྲུབ་ཡག་པོ་བྱེད་མ་ཐུབ་
ཚེ་དམིགས་ཡུལ་དང་འཆར་གཞིའི་ཐོག་འགྲོ་མི་ཐུབ་པར་གོ་སྐབས་ཤོར་འགྲོ་བ་
རེད། ཚོང་ཆེ་སར་དམིགས་གཏད་བྱས་ནས་རྒྱག་དུས་དེ་ལས་མང་དུ་འབྱུང་བ་
ཆོས་ཉིད་རེད། དེ་ཚོའི་རིགས་མང་པོ་ཞིག་སོ་སོའི་དམིགས་ཡུལ་ཆེ་ཆུང་དང་། མ་



156 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
རྩ་ཆེ་ཆུང་། དེ་ལ་དཔགས་པའི་རྩིས་བསྐོར་ནས་ཚོང་གི་འཆར་གཞི་འདིང་རྒྱུ་
གལ་ཆེ་ཤོས་རེད།
ཚོང་གང་ཞིག་གཉེར་ཡང་དེ་ག་རང་གི་ཐོག་ལ་སོ་སོས་གང་ཐུབ་ཅི་ཐུབ་
ཀྱིས་ཉམས་མྱོང་གསོག་པ་དང་། ཉིན་རེ་བཞིན་རིག་པ་བཏང་ནས་ཚོང་གཉེར་
བྱ་ཐབས་ཀྱི་གྲ་སྒྲིག་དགོས་པ་ཡིན། དེའི་ཐོག་ལ་སྦྱང་བརྩོན་བྱེད་པ་དེ་གལ་ཆེ་
ཤོས་ཤིག་རེད། དེ་ལྟར་མ་བྱས་ཚེ་ཕར་ཕྱོགས་ཁྲོམ་རའི་ནང་འགྱུར་བ་ཐེབས་པ་
མ་ཤེས་པར་ཚུར་ཕྱོགས་དེ་ལ་རང་གི་འཆར་གཞི་བཟོ་བ་དང་། གྲ་སྒྲིག་བྱེད་པ་ནི་
ཚོང་གཉེར་ལ་རྨོངས་པའི་བྱ་སྤྱོད་ཅིག་ཡིན། དེ་ཚོའི་རིགས་ལ་དོ་སྣང་བྱེད་དགོས་
པ་གལ་ཆེར་མངོན། ཐོག་མར་ཚོང་ལས་ཤིག་འགོ་འཛུགས་བྱེད་སྐབས་ཚོང་ལས་
དེ་ག་རང་གཞིར་བཞག་ནས་ཡར་རྒྱས་གཏོང་ཐབས་དང་། མ་རྩ་འཛུགས་ཐུབ་
པ་བྱེད་དགོས། ཚོང་ལས་ཡར་རྒྱས་འགྲོ་བ་དང་མཉམ་དུ་སྤུས་དག་པོ་བཟོ་རྒྱུ་དེ་
གལ་ཆེན་པོ་རེད། དམིགས་ཡུལ་བཟུང་བ་དེ་ག་རང་གི་ཐོག་ལ་ཧུར་བརྩོན་བྱས་
ཏེ་ལེགས་འགྲུབ་འབྱུང་ཐབས་ལ་འབད་དགོས་པ་ཡིན། སོ་སོ་ལ་དངུལ་འཕར་
མ་ཡོད་ཚེ་མ་རྩ་གཞན་དག་ཅིག་ལ་བཙུགས་ནས་ཚོང་གསར་པ་དེ་འདྲ་འགོ་
འཛུགས་དགོས་པ་དང་། འཆར་གཞི་བཏིང་པའི་ཐོག་ཐོག་མའི་ཚོང་གི་ཡན་ལག་
ཞིག་བཟོ་དགོས། དེ་ཡང་ཚོང་གཉེར་བྱེད་ཚུལ་མི་འདྲ་བ་དང་། ཚོང་ཟོག་རྣམ་
གྲངས་མི་འདྲ་བ། ལས་ཀ་བྱེད་སྟངས་གཞན་ཞིག་གི་ཐོག་ནས་མ་རྩ་བཙུགས་ནས་
ཚོང་རྒྱག་རྒྱུ་ཡོད་རེད། དཔེར་ན། རྒྱན་ཆ་དང་། རས་ཆ། བཟའ་བཅའ་སོགས་
དགོས་མཁོ་ཙག་ཙིག་རིགས་དང་། དེ་མིན་སྤྱི་ཚོགས་ལ་དགོས་མཁོའི་རིགས་ལ་
དོ་སྣང་དང་བསམ་བློ་བཏང་སྟེ་ལམ་ཁ་གཞན་ཞིག་གི་ཐོག་ནས་ཚོང་ལས་གཉེར་
སྟེ་ཡོང་སྒོ་བཟོ་རྒྱུ་ཡོད་ས་རེད། །



ཚོང་ལས་ཇི་ལྟར་གཉེར་ཚུལ་སྐོར། 157
ཚོང་ལས་གཉེར་སྟངས་ཐད་དཀའ་ངལ་ག་རེ་འདུག་གམ་ཞེ་ན། ཁག་
གཅིག་གིས་དང་པོ་ཚོང་གཉེར་འགོ་བཙུགས་ཤིང་། བུ་ཕྲུག་ཏུ་མ་སོང་ན་ཡར་
ན་སོ་ལོངས་མ་ལོངས་པའི་བར་ལ་གཞན་དག་ཅིག་གི་འགོ་བཙུགས། ཡང་གཞན་
དག་ཅིག་འགོ་བཙུགས། དེ་འདྲ་བྱེད་དུས་ཁག་གཉིས་གསུམ་དེ་འདྲ་ལ་ལག་པ་
འཆང་སྟབས་གྲུབ་འབྲས་ཏག་ཏག་ཅིག་མ་ཐོབ་པ་ཡོང་གི་ཡོད་རེད། ང་ཚོས་ཕྲུ་
གུ་གསོ་སྐྱོང་བྱེད་པ་ནང་བཞིན་རང་མགོ་ཐོན་པ་དང་ཤེས་ཡོན་སོགས་ག་རེ་ཡིན་
ནའང་ཕན་ཐོགས་པ་ཞིག་དང་ཚད་ལོངས་པ་གཅིག་ཀྱང་སྟོན་རྒྱུ་མི་འདུག་ཟེར་
ན་ཅུང་ཙམ་ཡོད་པའི་བཟོ་འདྲ་པོ་དང་། རང་མགོ་ཐོན་ཡོད་དམ་ཟེར་དུས་མེད་
པ་དེ་འདྲ་མ་ཡིན་པར་ཐོག་མ་ནས་རིགས་གཅིག་རྐང་འཛིན་ཐོག་ལ་སྲ་ཐག་
ཐག་བཟོ་དགོས། དཔེར་ན། ཤིང་སྡོང་ཞིག་ཡིན་ཡང་ཆུང་ཆུང་ནས་བཏབ་སྟེ་དེ་
ལ་ལུད་དང་ཆུ་སོགས་མཐུན་རྐྱེན་གང་དགོས་ཆ་ཚང་བར་བྱས་ན་ག་ལེར་ཡལ་
ག་ལོ་འདབ་རྒྱས་ནས་མེ་ཏོག་ཤར་བ་དང་འབྲས་བུ་ཐོག་པ་དེ་འདྲའི་མཚམས་ལ་
འགྲིག་སོང་བསམ་པ་ཞིག་ཡོང་། དེ་དུས་གཞན་དག་ཅིག་འགོ་འཛུགས་དགོས་
ཀྱི་འདུག་བསམ་པའི་ཀུན་སློང་སྐྱེས་པ་ལྟར་བྱེད་དགོས། སྤྱིར་བཏང་དངུལ་
ཁུག་ནང་གི་དངུལ་ལ་གཞིགས་ཏེ་མ་རྩ་འཛུགས་ཐུབ་སྙམ་ཚོང་རྒྱག་གི་ཡིན་
ཟེར་ནས་གང་བྱུང་མང་བྱུང་བྱས་ཚེ། མ་དངུལ་དོན་ཐོག་ཏུ་འགྲོ་ཐུབ་མིན་རང་
གཞན་སུས་ཀྱང་མ་ཤེས་པའི་གནས་ཚུལ་ཡོང་ངེས། དངུལ་དེ་དག་ཚང་མ་གང་
སར་འཐོར་ནས་བསྡུ་རུབ་བྱེད་མ་ཐུབ་པར་སྟོན་ཐོག་བཏབ་པ་ལྟར་འགའ་ཤས་རྩ་
བ་རུལ་པ་དང་། འགའ་ཤས་ལྗང་པའི་སྐབས་སྐམ་པ་དེ་འདྲའི་གནས་ཚུལ་ཡོང་
གི་རེད། དེའི་ཕྱིར་ཐོག་མ་ནས་གང་འདྲ་གནང་དགོས་མིན་ཐད་དགོངས་པ་ཡག་
པོ་ཞིག་བཞེས་དགོས། ང་རང་གི་ཚོང་གི་ཉམས་མྱོང་ཐོག་ནས་དེ་འདྲ་ཞིག་རེད་



15
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བསམ་པའི་ཚོར་སྣང་བྱུང་། ཚོང་གཉེར་གྱི་ལས་ཀ་བྱས་པའི་གྲུབ་འབྲས་ཀྱང་ཐོབ་
ཡོད་བསམ་པའི་གདེང་ཚོད་ཡོད།
རྡོ་རྗེ་ཕ་ལམ་ལྟ་བུའི་ཚོང་ལས་ལ་མཚོན་ན། འཛམ་བུ་གླིང་འདིའི་ནང་གི་
མི་འབུམ་ཕྲག་མང་པོས་རྡོ་རྗེ་ཕ་ལམ་མིག་གིས་མ་མཐོང་བ་དང་ཨ་མཆོག་དང་
སྐེ་ལ་མ་བཏགས་པར་རྐྱེན་འདས་སུ་འགྲོ་མཁན་ཆེས་མང་པོ་ཡོད། རྡོ་རྗེ་ཕ་ལམ་
ངེས་པར་དུ་དགོས་པའི་གང་ཟག་ཚོས་དེ་ལ་དོ་སྣང་བྱེད་པ་མ་གཏོགས་གཞན་གྱིས་
དོ་སྣང་བྱེད་ཀྱི་མ་རེད། རྡོ་རྗེ་ཕ་ལམ་ནི་ནོར་བུའི་རིགས་ཤིག་དང་རྒྱན་ཆའི་ནང་
མེད་དུ་མི་རུང་བ་རྩ་ཆེན་པོ་དང་། འཛམ་གླིང་གི་ཅ་དངོས་ནང་ནས་རིན་གོང་ཆེ་
ཤོས་རེད། དེ་མེད་ན་ལྟོ་གོས་གཏམ་གསུམ་དང་མི་ཚེ་འཁྱོལ་མ་འཁྱོལ་གྱི་ཁྱད་པར་
མེད། དེ་མེད་ན་ད་ལྟ་རང་ཤི་ཐེབས་པའི་གནད་འགག་དེ་འདྲ་ཅི་ཡང་མེད། མི་
ལ་དགོས་མཁོ་ངོ་མ་དེ་ཉིན་རེ་ཉིན་རེའི་འཚོ་གོས་དང་འབྲེལ་བའི་ཚོང་རིགས་
རྣམས་རེད། དེ་འདྲའི་ཚོང་ལམ་དང་དངོས་པོ་སོ་སོའི་རིན་ཐང་གི་ཁྲོམ་ར་ཞིག་
ཡོད། ད་ལྟ་ང་ཚོས་འགྲིམ་འགྲུལ་གྱི་ལས་ཀ་བྱེད་པ་དེ་ཉིན་རེ་ཉིན་རེའི་དགོས་
མཁོའི་ཚོང་རིགས་ནང་ཚུད་ཀྱི་རེད། ས་ཁུལ་དུ་མི་མང་པོ་ཡོད་ཚེ་ཟ་ཁང་གི་ཚོང་
ལས་ཀྱང་བྲིན་རྒྱུག་ཆེ་བའི་ཚོང་ལས་ཀྱི་རིགས་ཤིག་ཡིན་པ་སྨོས་མི་དགོས། འོན་
ཀྱང་ཟ་ཁང་ནང་ཕེབས་མཁན་གྱི་སྐུ་མགྲོན་མང་ཉུང་ནི་ཞབས་ཞུའི་རྣམ་འགྱུར་
དང་། བཟའ་བཅའི་སྤུས་ཚད། རིན་གོང་སོགས་ལ་རག་ལུས་པ་ཞིག་རེད། །
དེ་མཚུངས་སྨན་ཁང་དང་སྨན་གྱི་ཚོང་ནི་ཧ་ཅང་བྲིན་རྒྱུག་ཆེ་བའི་ཚོང་
ལས་ཤིག་རེད། ཚོང་ལས་དེ་རིགས་ནི་ས་ཁུལ་དུ་མི་ཡོད་མེད་ལ་རག་ལུས་སྟབས་
རྒྱ་གར་གྱི་ས་ཁུལ་གང་སར་མི་འབོར་ཉུང་དྲགས་པའི་དཀའ་ངལ་རྩ་བ་ནས་
མེད། འགྲོ་བ་རིགས་དྲུག་སེམས་ཅན་ཐམས་ཅད་སྐྱེ་རྒ་ན་འཆིའི་སྡུག་བསྡུལ་



ཚོང་ལས་ཇི་ལྟར་གཉེར་ཚུལ་སྐོར། 159
འོག་གནས་ཡོད་ཙང་འབྱུང་བཞིའི་རྐྱེན་གྱིས་ལུས་ཁམས་བདེ་མིན་ན་ད་ན་ཚའི་
རིགས་འདྲ་མིན་ཡོང་གི་ཡོད་རེད། དེར་བརྟེན་སྨན་ཁང་དང་སྨན་གྱི་རིགས་ཉིན་
རེའི་འཚོ་བའི་ནང་ཧ་ཅང་དགོས་གལ་ཆེ་བ་ཞིག་ཆགས་ཡོད། འཛམ་གླིང་ནང་
སྨན་བཟའ་མ་མྱོང་མཁན་ཡོད་མ་རེད་ཅེས་བཤད་ན་ཐལ་དྲགས་པ་ཞིག་མིན། དེ་
བཞིན་འགྲིམ་འགྲུལ་བྱེད་མ་མྱོང་མཁན་མེད་པ་མ་ཟད། ཟ་ཁང་དང་ཚོང་ཁང་
ནང་ལ་འགྲོ་མ་མྱོང་མཁན་ཉིན་མོའི་སྐར་མ་ལྟར་ཧ་ཅང་དཀོན་སྟབས་ཚོང་ལས་
དེ་རིགས་ནི་ཁྲོམ་རའི་ནང་ཧ་ཅང་བྲིན་རྒྱུག་ཆེན་པོ་རེད།
འགྲིམ་འགྲུལ་ཚོང་ལས་ནང་སྤྱི་སྤྱོད་སྣུམ་འཁོར་ཆེ་ཆུང་སྣ་ཚོགས་
དང་། གནམ་གྲུ། མེ་འཁོར་སོགས་ཀྱི་འཛིན་བྱང་ཚོང་གཉེར་ཞབས་ཞུ་
དང་། མགྲོན་ཁང་སྔོན་མངགས། སྤྲོ་འཆམ་བཀོད་སྒྲིག་སོགས་ཚོང་ལས་སྣ་ཚོགས་
ཤིག་ཡོད། འོན་ཀྱང་དེ་དག་ཐོག་མ་ནས་སྡེབ་གཅིག་ལ་མིན་པར་རིམ་པས་ལས་
འགོ་རྩོམ་དགོས། དཔེར་ན། སྤྲོ་འཆམ་ལ་རིགས་མི་འདྲ་པ་མང་པོ་ཞིག་ཡོད་
པས་སོ་སོའི་འབད་བརྩོན་དང་ཉམས་མྱོང་ཕྱོགས་བསྡུས་ཀྱི་ཐོག་ལ་ཁྲོམ་ར་ཞིག་
བསྐྲུན་ཐུབ་ཚེ། ཡོང་འབབ་ཡག་པོ་བ།སོག་ཐུབ། སྤྲོ་འཆམ་ལ་ཕེབས་མཁན་
རིགས་ཁག་གཅིག་ལ་དངུལ་ཐོགས་པ་མེད་ཀྱང་། དུས་ཚོད་ཉུང་ཉུང་ཞིག་ལས་
བཞུགས་ཁོམ་མེད་པ་དེ་འདྲ་ཡོང་སྲིད། ཁོང་ཚོར་མཚོན་ན་བདུན་ཕྲག་གཅིག་
གི་ནང་ཚུན་ཟླ་བ་གཅིག་གི་སྤྲོ་འཆམ་ལོངས་སྤྱོད་ཐུབ་པའི་མཐུན་རྐྱེན་མཁོ་སྤྲོད་
བྱེད་དགོས། འོན་ཀྱང་རིགས་ཁ་ཤས་སྤྲོ་འཆམ་གྱི་དུས་ཡུན་ལ་གཞིགས་པའི་འགྲོ་
སོང་གྲ་སྒྲིག་བྱེད་མཁན་ཡོད། ཚོང་ལས་ནི་ཉིན་གཅིག་ཁོ་ནའི་ཆེད་དུ་མིན་པར་
ཕུགས་རྐྱང་རིང་པོའི་བསམ་བློ་གཏོང་དགོས་སྟབས། སྐུ་མགྲོན་གྱི་རེ་བ་དང་བསམ་
འཆར་ཉན་ཏེ་སྤྲོ་འཆམ་གྱི་མཐུན་རྐྱེན་ཞབས་ཞུ་གོ་སྒྲིག་གིས་ཁོང་རྣམ་པའི་འདོད་



160 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས། །
བློ་ཁེངས་ངེས་ཀྱི་སྣེ་ལེན་ཞབས་ཞུ་ཚད་ལྡན་ཞུ་དགོས་པ་ནི་ལས་རིགས་དེ་གཉེར་
མཁན་ལ་ངེས་པར་ཚང་དགོས་པའི་ཁྱད་ཆོས་ཤིག་ཡིན། །
ཡང་སྐུ་མགྲོན་ཁག་གཅིག་གཟུགས་གཞི་དང་སེམས་ཁམས་བདེ་མིན་གྱིས་སྤྲོ་
འཆམ་ལ་ཕེབས་མཁན་རིགས་ཀྱང་ཡོད། ཁོང་རྣམ་པར་མཚོན་ན་སྨན་བཅོས་དང་
བསམ་བློ་གུ་ཡངས་ཡོང་ཆེད་སྤྲོ་འཆམ་ལ་ཕེབས་པ་ཡིན་ཙང་། དེར་འཚམས་
པའི་འགྲུལ་བཞུད་དང་། ཞལ་ལག བཞུགས་ས་སོགས་རིན་གོང་སྙོམ་པོ་དང་
སྤུས་གཙང་དགོས་ཀྱི་ཡོད་རེད། ད་དུང་དེ་དག་ཁྲོད་ནད་གཡོག་དགོས་མཁན་
དང་། འཁོར་ལོའི་རྐུབ་སྟེགས་ཐོག་བཞག་ནས་འདུད་དགོས་པ། སྨན་ཁང་ནང་
རོགས་པ་བྱེད་དགོས་པ། རྒྱ་སྨན་དང་བོད་སྨན་གང་བསྟེན་དགོས་ཚུལ་སློབ་སྟོན་
དགོས་པ། ལུས་སེམས་བདེ་ཐང་ཆེད་རྣལ་འབྱོར་གྱི་ཡོ་ག་སྦྱོང་སར་ཁྲིད་དགོས་
པ། ནང་ཆོས་ཐོག་ནས་བསམ་བློའི་སློབ་གསོ་རྒྱག་སར་ཁྲིད་དགོས་པ་སོགས་
རིགས་མི་འདྲ་བ་མང་པོ་ཡོད་སྟབས་དེ་དག་ཚང་མར་ཕན་པའི་ཞབས་ཞུ་གོ་སྒྲིག་
ཞུ་དགོས། དེ་ལྟར་སྐུ་མགྲོན་གྱི་དགོས་མཁོར་གཞིགས་པའི་ཞབས་ཞུ་སྒྲུབ་ཐུབ་
ཚེ་སོ་སོར་ཚོང་གི་ཡོང་སྒོ་དང་། གཞན་ལ་ཡང་ཕན་ཐོགས་ངེས་ཅན་ཡོང་བར་
བརྟེན་སྤྲོ་འཆམ་གྱི་ཚོང་ལས་དེ་རིགས་ནི་ཆོས་མཐུན་གཉིས་ཕན་གྱི་བྱ་བ་ཞིག་
ཡིན་པར་སེམས།
རང་ཉིད་ནས་འགྲིམ་འགྲུལ་ལས་རིགས་ཐོག་སློབ་སྦྱོང་བྱས་པའི་ཉམས་མྱོང་
གི་ཐོག་ནས་བལྟས་ན། བགྲོ་གླེང་དང་དྲི་བ་དྲིས་ལན་བྱས་ནས་གུ་ཡངས་པོ་བཟོ་
དགོས་པའི་སྐུ་མགྲོན་ཁག་གཅིག་འདུག དེ་ཚོར་ང་ཚོའི་ནང་ཆོས་ཀྱི་དགེ་རྒན་
དང་། བླ་མ་ཚོས་སྤྱིར་འཁོར་བར་ངེས་འབྱུང་དང་། མི་རྟག་པ། སྟོང་ཉིད་ཀྱི་
ལྟ་བ། རྟེན་འབྲེལ་སྐོར། བྱམས་དང་སྙིང་རྗེ། བྱང་ཆུབ་སེམས་སོགས་རྣག་ཐོག་



ཚོང་ལས་ཇི་ལྟར་གཉེར་ཚུལ་སྐོར། 161
གཙག་འཁེལ་གྱི་བཀའ་ཆོས་འགྲེལ་བཤད་གནད་ཕིགས་གནང་ན་ཕན་ཐོགས་
ཡོང་གི་འདུག རིགས་གཅིག་གི་དམིགས་ཡུལ་གཙོ་བོ་གནས་རྩ་ཆེན་ཚང་མར་
སླེབས་པ་བྱས་ཏེ་སོ་སོའི་ལས་སྒྲིབ་དག་ཐབས་དང་བག་ཆག་འཇོག་རྒྱུར་གནས་
སྐོར་རྐྱང་རྐྱང་འགྲོ་ཐབས་བྱེད་ཀྱི་འདུག
ཡང་ཆང་ས་རྒྱག་དགོས་མཁན་གྱི་སྐུ་མགྲོན་ལ་མཚོན་ན། ཧིནྡྲའི་ཆོས་
ལུགས་ཀྱི་འགྲོ་སྟངས་ཐོག་ནས་ཆང་ས་རྒྱག་པ་དང་། ནང་པའི་འགྲོ་སྟངས་ཀྱི་
ཐོག་ནས་ཆང་ས་རྒྱག་པ། ཡེ་ཤུའི་ཆོས་ལུགས་ཀྱི་འགྲོ་སྟངས་ཐོག་ནས་ཆང་ས་
རྒྱག་པ་སོགས་སྣ་ཚོགས་ཡོང་གི་ཡོད་སྟབས། ཆང་ས་རྒྱག་སྟངས་ཀྱི་འགྲོ་ལུགས་
འགྲོ་སྟངས་ཆ་ཚང་ཤེས་དགོས་པ་གལ་ཆེ། རྒྱ་གར་ཡིན་ན་རྒྱ་གར་གྱི་པཎྜིཏ་
གདན་དྲངས་ནས་ཆང་ས་གཉེར་དགོས། བོད་པ་ཡིན་ན་བོད་པའི་དགེ་འདུན་
པ་གདན་དྲངས་ནས་བགེགས་སྤྲོད་དང་། གཡང་འགུག་དང་གཏོ་བཅོས་བྱེད་
པ། བསང་དང་གསེར་སྐྱེམས་གཏོང་དགོས་པ། དེ་མ་ཡིན་པའི་ཆང་སའི་འགྲོ་
སྟངས་ཀྱི་རྟེན་འབྲེལ་གོ་རིམ་ཆ་ཚང་བའི་ཞབས་ཞུ་སྒྲུབ་དགོས་པ་རེད།
རིགས་ཁ་ཤས་ནི་རི་འཛེག་རྒྱུར་དགའ་པོ་ཡོད་པ་དང་། རི་དྭགས་འདྲ་མིན་
སྣ་ཚོགས་ལ་ལྟ་འདོད་པ་དེ་འདྲ་ཡོད། ཡང་ཁ་ཤས་བྱིའུ་རྐྱང་རྐྱང་ལ་བལྟས་ནས་
དེའི་རིགས་ཇེ་མང་རྙེད་ཐབས་བྱེད་པ་དང་། དེ་ཚོའི་སྐད་ལ་ཉན་པ། དེ་ཚོའི་
འཚོ་སྟངས་ལ་ཞིབ་འཇུག་བྱེད་མཁན་རིགས་ཤིག་ཡོད་རེད། ཁག་གཅིག་ལ་རང་
བཞིན་གྱི་ཡུལ་ལྗོངས་དེ་འདྲར་ལྟ་འདོད་དང་འཆམ་འཆམ་བྱས་ནས་འགྲོ་མཁན་
ཡོད། བྲག་འཛེག་ལྟ་བུ་ཡ་ཡུད་ཆེ་བའི་རྩེད་རིགས་(adventure sports)ལ་
དགའ་མཁན་དེ་འདྲའང་ཡོད་རེད། ད་དུང་གནམ་མཆོངས་(Paragliding)བྱེད་
པ། སྣུམ་འཁོར་འགྲན་སྡུར་བྱེད་པ། སྦག་སྦག་བཏང་ནས་འགྲོ་བ། ཆུའི་ནང་གྲུ་



162
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གཟིངས་འགྲན་སྡུར་བྱེད་པ། ཕར་ཚུར་ཐག་པ་བཏང་ནས་ཆུ་ཕར་ཕྱོགས་ཚུར་
ཕྱོགས་ལ་སླེབས་ཐུབ་ཐབས་དེ་འདྲའི་རིགས་ཀྱི་འགྲོ་སྟངས་མང་པོ་ཞིག་ཡོད་པ་
རེད། དུས་ཚོད་སྐར་ཆ་གཅིག་ཚུན་ཆད་ཐོག་མར་བཀོད་སྒྲིག་གང་བྱས་ལྟར་
སླེབས་དགོས་པ་དེ་འདྲ་རེད།
གཞན་ཡང་གུང་སེང་སྤྲོ་འཆམ་(Holiday Tourism)དང་། རང་བྱུང་
ཁམས་ལ་སྤྲོ་འཆམ།(Nature Tourism) དེ་བཞིན་རིག་གཞུང་གི་སྤྲོ་འཆམ་
(Culture Tourism)སོགས་ཡུལ་སྐོར་སྤྲོ་འཆམ་བརྒྱུད་རིམ་སྣ་ཚོགས་ཡོད་པ་
ལས། མང་ཆེ་བ་མཐོ་རིམ་སློབ་གྲྭར་འགྲོ་མཁན་སོགས་གཞོན་སྐྱེས་ཀྱི་སྡེ་ཤོག་
བཟོས་ཏེ་མཉམ་དུ་འགྲོ་སྲོལ་ཡོད། །
འགྲིམ་འགྲུལ་ཚོང་ལས་ནང་གི་སྐུ་མགྲོན་རྣམ་པའི་ཁྲོད་རྟ་དང་། གླང་
ཆེན། གཡག རྔ་མོང་སོགས་ལ་བཞོན་ཏེ་གང་དགའ་ཅི་འདོད་ཀྱིས་འཆམ་འཆམ་
འགྲོ་བ་ཡོད་པས་ཁོང་རྣམ་པའི་ཐུགས་འདོད་ལྟར་རེ་སྐོང་ཞུ་དགོས་ཀྱི་ཡོད། འདི་
རིགས་ཚང་མ་འགྲིམ་འགྲུལ་གྱི་བྱེད་སྒོའི་ཁོངས་སུ་གཏོགས་པ་ཞིག་ཡིན།
གཞན་འགྲིམ་འགྲུལ་ཚོང་ལས་ནང་སྣེ་ཤན་པ་ཚོར་མཚོན་ན། སྐུ་མགྲོན་
རྣམས་ས་ཆ་རྒྱུས་མེད་ལ་རྒྱུས་ཡོད་བྱས་ཏེ་ཁྲིད་རྒྱུ་དང་། མི་རྒྱུས་མེད་ལ་རྒྱུས་ཡོད་
བྱས་ནས་ཕན་ཚུན་ངོ་སྤྲོད་བྱེད་པ། གཞུང་དང་གཞུང་འབྲེལ་མ་ཡིན་པའི་ཚོགས་
སྡེ་ཁག་གི་ཆེད་ལས་མཁས་པ་འདྲ་མིན་ངོ་སྤྲོད་དང་། དེ་མིན་གཞུང་གི་ལྷན་ཁང་
ཁག་དང་། སློབ་གྲྭ་ཆེ་ཆུང་ཁག དགོན་སྡེ་ཁག་དང་རིག་གཞུང་གི་བསྟི་གནས་
འདྲ་མིན་གྱིས་མཚོན་པའི་ཀུན་ལ་རྒྱུས་ཡོད་བཟོ་རྒྱུ་དང་། གོ་རྟོགས་མེད་མཁན་
ཚོར་གོ་རྟོགས་སྤེལ་རྒྱུ། ཕེབས་མྱོང་མེད་པའི་ས་ཆར་ཕེབས་ཐུབ་པ་བཟོ་རྒྱུ་དེ་
རིགས་ཚང་མ་འགྲིམ་འགྲུལ་གྱི་བྱེད་སྒོའི་རྣམ་གཞག་ནང་ལ་སླེབས་ཡོང་གི་རེད།



ཚོང་ལས་ཇི་ལྟར་གཉེར་ཚུལ་སྐོར། 163
འཛམ་བུ་གླིང་སྤྱི་ཡོངས་ནང་མི་གཅིག་གིས་སྐད་རིགས་བརྒྱ་ཕྲག་མང་པོ་
ཤེས་ཐུབ་པའི་གནས་སྟངས་དེ་འདྲ་མེད་དུས་རང་བཞིན་གྱིས་སྐད་ཡིག་གི་བརྒྱུད་
ལམ་ཐོག་ནས་ཞབས་ཕྱི་བསྒྲུབ་རྒྱུ་ཡོད། སྐད་སྒྱུར་ལ་བརྟེན་ནས་ས་གནས་ས་ཐོག་
གི་ས་ཆའི་བབ་དང་། རྒྱབ་ལྗོངས། ཁོར་ཡུག མི་འབོར། ལུང་པ་སོ་སོའི་བཟའ་
སྟངས་དང་། སྡོད་སྟངས། འགྲོ་སྟངས་སོགས་ཉིན་རེའི་འཚོ་གོས་སྐྱེལ་སྟངས། དེ་
བཞིན་ལུང་པའི་ཐོན་ཁུངས། ལུང་པ་དེའི་སྤྱི་ཡོངས་ཀྱི་མིའི་བསམ་བློ་གཏོང་
སྟངས་བཅས་ཚང་མ་ངོ་སྤྲོད་བྱེད་པ་སོགས་ནི་འགྲིམ་འགྲུལ་ཞབས་ཞུའི་ཆ་ཤས་
ཤིག་ཆགས་ཀྱི་ཡོད་རེད། འགྲིམ་འགྲུལ་ཚོང་ལས་ནང་གལ་ཆེ་ཤོས་ནི་ཡན་ལག་
འགྲིམ་འགྲུལ་ལས་ཁང་སྒོ་ཕྱེ་དགོས་པ་དེ་ཡིན། །
འགྲིམ་འགྲུལ་ཚོང་ལས་ཀྱི་ཆ་ཤས་སུ་ཚོང་གཉེར་དུ་མ་ཞིག་བྱེད་རྒྱུ་ཡོད་
པ་དཔེར་ན། འགྲུལ་སྐྱེལ་སྣུམ་འཁོར་ཚུར་ཉོས་ཕར་བཙོང་གི་ཚོང་རྒྱག་པ་
དང་། ཡུལ་སྐོར་ས་གནས་གསལ་བའི་ས་བཀྲའི་ཚོང་རྒྱག་པ། ཡུལ་སྐོར་གྱི་ཉལ་
ཆས་དང་། གདན། ཐག་པ། གུར་ཆུང་སོགས་རི་འཛེག་དང་ཡུལ་སྐོར་གྱི་མཁོ་
དངོས་གཡར་གླ་གཏོང་བའི་ཚོང་ལས་གཉེར་བ་སོགས་སོ་སོས་འཇོན་ཚོད་ཀྱི་ལས་
ཀ་འདྲ་མིན་སྤེལ་རྒྱུ་ཡོད་རེད། ལས་རིགས་དེ་དག་མཐར་གཏུགས་ན་གཉིས་ཕན་
ཞིག་ཡིན་པ་མ་གཏོགས་བྱང་ཆུབ་སེམས་དཔའི་བདག་གཞན་མཉམ་བརྗེའི་སྤྱོད་
པ་གང་ཡང་མ་རེད། འོན་ཀྱང་ཚོང་ལས་ནི་རང་ཉིད་ལ་ཁེ་བཟང་རག་རྒྱུའི་ཆེད་
དུ་ཡིན་ནའང་ཞར་ལ་གཞན་ལ་ཕན་ཐོགས་ཡང་བྱེད་རྒྱུ་ཡོད། ཚོང་ལས་ཀྱི་རྣམ་
གྲངས་དང་སྡེ་ཚན་དུ་མ་ཞིག་གཉེར་རྒྱུ་ཡོད་སྟབས་སོ་སོ་རང་ཉིད་ཀྱིས་དེ་དག་
ལ་དོ་སྣང་རྒྱུས་ལོན་ཡག་པོ་བྱས་ཏེ་ཐབས་བརྒྱ་ཇུས་སྟོང་གི་སྒོ་ནས་ཚོང་གཉེར་
བྱེད་དགོས་པ་ཡིན།



164
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཤེས་ཡོན་ཐད་འཐུས་ཤོར་སོང་བའི་ལོ་ཟླ་ནག་པོ།
བཙན་བྱོལ་དུ་འབྱོར་བའི་བོད་མིའི་ཕྲུ་གུ་ཕལ་ཆེ་བར་ཤེས་ཡོན་སྦྱོང་རྒྱུའི་གོ་
སྐབས་ཐོབ་ཡོད། དེ་ཡང་སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་གིས་
མ་འོངས་པའི་བོད་མིའི་རང་དབང་སླར་གསོ་ཡོང་ཐབས་སུ་གཙོ་བོ་ཤེས་ཡོན་ཐད་
ཤུགས་རྒྱག་དགོས་པ་ཐུགས་ལ་དགོངས་ཏེ། རྒྱ་གར་གཞུང་ལ་ཐོག་མར་སློབ་གྲྭ་
ཁག་འཛུགས་རྒྱུའི་སྙན་སེང་བཀའ་འཁྲོལ་ཞུས་གནང་བ་བཞིན་འདས་པའི་མི་ལོ་
ལྔ་བཅུ་ལྷག་ཙམ་ནང་བོད་ཕྲུག་མང་པོ་ཞིག་སློབ་གྲྭ་མཐར་ཕྱིན་པ་བྱུང་ཡོད། འོན་
ཀྱང་རིགས་གཅིག་རྐང་འཛིན་ལ་སོགས་པའི་ཁྱད་ལས་པ་ཐོན་མཁན་ཧ་ཅང་ཉུང་
ཉུང་ཆགས་ཡོད། ཕྱི་ལོ་ ༢༠༡༠ ལོའི་བོད་ཁྱིམ་དབུ་བརྙེས་པའི་མཛད་སྒོའི་
ཐོག་༧གོང་ས་༧སྐྱབས་མགོན་རིན་པོ་ཆེ་མཆོག་ནས་ཤེས་ཡོན་ཐད་འཐུས་ཤོར་
དང་། རིགས་གཅིག་རྐང་འཛིན་གྱི་ཁྱད་ལས་པའི་ཐོག་ཤུགས་སྣོན་རྒྱག་དགོས་
པའི་བཀའ་སློབ་གཟབ་རྒྱས་ཤིག་ཕེབས་ཡོད། ང་རང་གི་མྱོང་ཆ་དང་མཐོང་ཐོས་
ཀྱི་ཆ་ནས་བཤད་ན། ཕྱི་ལོ་ ༡༩༥༩ རྗེས་ ༡༩༦༡།༦༢།༦༣ ནས་ང་ཚོའི་བསྟི་
གནས་དེ་ཚོ་ཐོག་མར་འགོ་ཚུགས། རིམ་བཞིན་བཙན་བྱོལ་གཞུང་ཡང་རྒྱ་བསྐྱེད་
དང་། མི་མང་གི་གཞིས་ཆགས་ཁག་རྩ་བ་ཚུགས། དགོན་སྡེ་ཁག་དང་། ཚོགས་པ་
ཁག་ཚང་མ་འགོ་ཚུགས། ང་རང་ཚོ་བོད་ཀྱི་འདས་པའི་རྒྱལ་རབས་ལོ་རྒྱུས་ནང་
སྤྱི་ཚོགས་ཀྱི་ཤེས་ཡོན་ཞན་ཆ་ཤུགས་ཆེན་པོ་དང་། ཐབས་སྐྱོ་པོ་ཞིག་གི་སྒང་ལ་
ཡོད་དུས་སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་གིས་མ་འོངས་པར་
བོད་ཀྱི་སྤྱི་ཚོགས་དེ་བཞིན་ཤེས་ཡོན་གྱི་ཐད་ནས་འཛམ་གླིང་སྤྱི་དང་དཔུང་པ་
མཉམ་གཤིབ་ཀྱིས་བསྐྱོད་ཐུབ་ཆེད་སློབ་གྲྭ་ཁག་མང་པོ་བཙུགས་གནང་། འདས་
པའི་ལོ་སུམ་ཅུ་ཙམ་གྱི་ནང་སློབ་གྲྭ་ཁག་ཏུ་སློབ་སྦྱོང་བྱས་ནས་ཐོན་པའི་སློབ་



ཤེས་ཡོན་ཐད་འཐུས་ཤོར་སོང་བའི་ལོ་ཟླ་ནག་པོ། 165
མའི་གྲངས་འབོར་མང་ཐག་ཆོད་ཡོད། འོན་ཀྱང་ཤེས་ཡོན་སྤྱོད་སྟངས་ཀྱི་ངོ་
བོར་དཔགས་པའི་གྲུབ་འབྲས་འདོད་བློ་ཁེངས་པ་ཞིག་བྱུང་མེད་སྟབས། སྤྱི་ནོར་
༧གོང་ས་༧སྐྱབས་མགོན་ཆེན་པོ་མཆོག་ཐུགས་ཕམ་བྱུང་ནས་བཀའ་སློབ་ལམ་
སྟོན་གནང་བ་རེད། ང་རང་གིས་བལྟས་ནའང་ཁོང་གིས་གསུངས་པ་དེ་དངོས་ཡོད་
གནས་ཚུལ་ཞིག་ཏུ་མཐོང་གི་འདུག
ང་ཚོས་དངོས་ཡོད་གནས་ཚུལ་མཐོང་དགོས་པའི་རྒྱུ་མཚན་ཁ་ཤས་ཤིག་
ཡོད། དཔེར་ན། ལམ་ཁ་ཞིག་ལ་འགྲོ་དགོས་ཀྱི་ཡོད་ན་ལམ་ཁ་དེ་རང་ལ་ཤར་
བསྐྱོད་བྱེད་མ་ཐུབ་པར་གཡས་གཡོན་ལ་དོ་སྣང་བྱེད་རྒྱུ་མང་ཐག་ཆོད་པ་དེ་འདྲ་
ཞིག་གི་འོག་ནས་འཐུས་ཤོར་དང་ཡར་རྒྱས་མེད་པ་ཡོང་སྲིད་པ་ཞིག་རེད་བསམ་
གྱི་འདུག ང་ཚོས་སློབ་སྦྱོང་སྤྲོད་སྟངས་ཐད་ནས་འཐུས་ཤོར་ཕྱིན་ཡོད་སྲིད། དེ་
ནི་སློབ་སྦྱོང་སྤྱོད་མཁན་གྱི་སྒྲིག་འཛུགས་དང་དགེ་རྒན་གྱི་ཐབས་ལམ་སོགས་རྒྱུ་
རྐྱེན་མང་པོ་ཞིག་ལ་རག་ལུས་པ་རེད།
དཔེར་ན་ཚན་རིག་སྐོར་ལ་སློབ་སྦྱོང་བྱེད་མཁན་ལ་མཚོན་ན། དེ་རང་ལ་
སློབ་སྦྱོང་བྱེད་མ་ཐུབ་པར་རྐྱེན་སྣ་ཚོགས་ཤིག་འཕྲད་པ་དང་། ཁུངས་མ་འཁྱོལ་
བའི་གནས་ཚུལ་ཡོང་ངེས། ནང་ཆོས་སློབ་སྦྱོང་བྱེད་སའི་གདན་ས་ཁག་གི་ནང་
ལ་ནང་ཆོས་ཀྱི་ལྟ་གྲུབ་ཀྱི་ཐོག་ལ་བཤད་གྲྭ་དང་སྒྲུབ་གྲྭ་གཉིས་ཀའི་ཐོག་དཀའ་
ངལ་མེད་པར་སྤྱི་ཡོངས་ཀྱི་ཆ་ནས་ཚགས་ཚུད་པོ་ཡག་པོ་ཡོད། འོན་ཀྱང་ཕྱོགས་
མང་པོ་ཞིག་ནས་འཐུས་ཤོར་གྱི་གནས་ཚུལ་ཡོང་གི་ཡོད་རེད། དེའི་རྐྱེན་རྩི་གང་
ལ་ཐུག་མིན་རྩད་གཅོད་དང་། ལམ་སྟོན་མུ་མཐུད་ནས་གནང་མ་ཐུབ་པ་སོགས་
འཛིན་སྐྱོང་ཡག་པོ་ཞིག་གནང་མ་ཐུབ་པའི་རྐྱེན་གྱིས་འཐུས་ཤོར་བྱུང་ཡོད། དཀའ་
ངལ་ཆེ་ཤོས་ནི་ང་ཚོ་བཙན་བྱོལ་དུ་གནས་ཡོད་སྟབས་རང་བཞིན་གྱིས་འཚོ་གོས་



166
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གནས་སྟངས་གལ་ཆེན་པོ་ཞིག་ཆགས་པ་དང་། འཚོ་གོས་ཀྱི་རྐྱེན་པས་སློབ་
སྦྱོང་ལ་འཐུས་ཤོར་འགྲོ་མི་སྲིད་པ་མིན། འཚོ་གོས་འགྲིག་ཙམ་ཞིག་གིས་བློ་
ཡིད་ཚིམས་ནས་སློབ་སྦྱོང་བྱས་ཚེ་འཐུས་ཤོར་ཡོང་དཀའ། འོན་ཀྱང་དེང་སང་
འཚོ་གོས་འགྲིག་ཙམ་ཞིག་གིས་འདོད་བློ་མི་ཁེངས་པར་གྲོང་པ་ཁྱིམ་མཚེས་ཕན་
ཚུན་རྒྱུ་ནོར་འགྲན་རྩོད་ལྟ་བུས་གཞན་ལ་ཡོད་པ་དེ་རང་ཉིད་ལ་རག་ཐབས་བྱེད་
པ་སོགས་དཔལ་འབྱོར་ཁོ་ནའི་ཆེད་སློབ་སྦྱོང་བློས་བ།ཏོང་མཁན་མང་པོ་ཡོང་གི་
འདུག དེ་ནི་ཕུགས་རྒྱང་རིང་པོའི་བསམ་བློ་དོར་ནས་གནས་སྐབས་ཀྱི་རྒྱུ་ནོར་
ཁོ་ནར་དམིགས་པའི་གླེན་རྟགས་ཤིག་རེད།།
རང་ཉིད་ཤེས་བྱ་ཡོན་ཏན་སྦྱངས་ཏེ་མཐར་སོན་པ་དེ་འདྲ་གང་ཡང་མིན་
སྟབས་མྱོང་གཏམ་མང་པོ་བརྗོད་རྒྱུ་མེད། འོན་ཀྱང་བལྟས་ན་གླེན་པ་མཁས་ཞེས་
པ་ལྟར་མིག་གིས་ལྟ་བའི་སྐབས་སྤྱི་ཚོགས་ཀྱི་གནས་སྟངས་གང་འཚམ་ཧ་གོ་ཡི་
འདུག སྤྱིར་རང་ཉིད་སྤྱི་ཚོགས་ཁྱོན་ཡོངས་སུ་དོ་སྣང་བྱེད་མཁན་ཞིག་ཡིན་པའི་
ཁར། ཡང་སྒོས་སོ་སོའི་སྤྱི་ཚོགས་ལ་དོ་སྣང་དང་སེམས་ཁུར་བྱེད་མཁན་ཞིག་ཡིན་
སྟབས་རྒྱུས་ལོན་མི་དམན་པ་ཞིག་བྱེད་ཐུབ་ཀྱི་འདུག ཁར་ཐུག་ལ་ཞུས་པ་ཡིན་
ན་ང་ཚོ་གཞན་ཡུལ་དུ་བསྡད་ཡོད་སྟབས་གཞན་དབང་སྟབས་བསྟུན་བྱེད་དགོས་
པས་སེམས་ནང་བསམ་པ་དང་སྒྲུབ་དགོས་པ་མང་པོ་ཞིག་དོན་འཁྱོལ་ཡོང་བ་
དཀའ། གལ་སྲིད་ང་ཚོར་ལུང་པ་ཡོད་ན་རིགས་གཅིག་རྐང་འཛིན་གྱི་སློབ་སྦྱོང་
བྱེད་མཁན་བོད་ཕྲུག་ཧ་ཅང་མང་པོ་ཐོན་ངེས།
སྤྱིར་བཏང་སློབ་མའི་ཤེས་ཡོན་གྱི་སྤུས་ཚད་ལེགས་ཉེས་ཇི་བྱུང་ནི་དགེ་
རྒན་རྣམས་ལ་རག་ལུས་པ་ཞིག་རེད། དཔེར་ན། ཆུ་བོའི་འབྱུང་ཁུངས་གངས་
ལ་གཏུགས་པ་བཞིན་སློབ་མའི་སྦྱང་ཚད་ཀྱང་དགེ་རྒན་ལ་གཏུགས་དགོས་ཀྱི་



ཤེས་ཡོན་ཐད་འཐུས་ཤོར་སོང་བའི་ལོ་ཟླ་ནག་པོ། 167
ཡོད། དེ་ཡང་དགེ་རྒན་གྱི་ཤེས་ཚད་དང་། ཀུན་སྤྱོད། ལྷག་བསམ། སློབ་ཁྲིད་
ཐབས་ལམ་སོགས་མང་པོ་ཞིག་ལ་བརྟེན་ནས་སློབ་མའི་སྦྱང་ཚད་ཡར་རྒྱས་གཏོང་
དགོས་ཀྱི་ཡོད་རེད། སློབ་མར་མཚོན་ནའང་སློབ་སྦྱོང་ལ་དོ་སྣང་དང་བརྩོན་
འགྲུས་དགོས་པ་ཡིན། དེ་ལྟར་མ་བྱུང་ཚེ་དགེ་རྒན་གཅིག་པུར་བརྟེན་ནས་སློབ་
མའི་སྦྱང་ཚད་གོང་མཐོར་གཏོང་མི་ཐུབ། སྤྱིར་སློབ་ཕྲུག་ནི་ལྡུམ་རའི་ནང་གི་མེ་
ཏོག་ལྟ་བུ་དང་། དགེ་རྒན་ནི་ལྡུམ་རའི་མེ་ཏོག་ལ་བདག་གཅེས་བྱེད་མཁན་ཞིག་
དང་འདྲ་བ་ཡིན། དེར་བརྟེན་ལྡུམ་རའི་ནང་གི་མེ་ཏོག་ཇི་ལྟར་སྐྱེ་ཆར་ཐུབ་མིན་
ལྡུམ་རར་ལྟ་རྟོག་བྱེད་མཁན་དེར་རག་ལུས་ཡོད། དགེ་རྒན་རང་ཉིད་ཀྱི་ཤེས་ཚད་
དང་། འཇོན་ཐང་། སློབ་ཁྲིད་ཐབས་ལམ་ཡག་པོ་ཡོད་ཚེ་ཤེས་ལྡན་བོད་ཕྲུག་ཧ་
ཅང་མང་པོ་ཞིག་སྐྱེད་སྲིང་བྱེད་ཐུབ་ངེས། དེ་ཡང་ཐོག་མར་སོ་སོའི་སྐད་ཡིག་གཙོ་
གྱུར་གྱིས་ཕྱིའི་སྐད་ཡིག་སོགས་ཤེས་བྱའི་རྣམ་གྲངས་མཐའ་ཡས་པར་སློབ་སྦྱོང་
དང་། རིམ་གྱིས་རང་ཉིད་ཀྱི་དོ་དབྱིངས་ཡོད་པའི་སློབ་ཚན་ཐོག་རིགས་གཅིག་
རྐང་འཛིན་གྱི་སློབ་སྦྱོང་བྱེད་དགོས་པ་ཡིན། ང་ཚོ་བོད་པ་ཚོར་སྔོན་བྱོན་མཁས་
པ་ཚོའི་སྐུ་དྲིན་ལས་གཞན་དང་དཔུང་པ་མཉམ་གཤིབས་ཀྱིས་བསྐྱོད་ཐུབ་པའི་
སྐད་ཡིག་ཅིག་ཡོད། སྐད་ཡིག་འདིའི་ནང་དཔལ་ནཱ་ལེནྡྲ་ནས་དར་ཁྱབ་བྱུང་བའི་
ནང་པ་སངས་རྒྱས་པའི་ཆོས་ཚུལ་མ་ལུས་གནས་ཡོད་པ་དང་། ད་ཆ་འཛམ་གླིང་
འདིར་སྟོན་པ་ཐུགས་རྗེ་ཅན་གྱིས་གསུངས་པའི་མདོ་སྔགས་ཀྱི་ཆོས་ཚུལ་མ་ལུས་
པ་བོད་ཀྱི་སྐད་ཡིག་ཁོ་ནའི་ནང་མ་གཏོགས་སྐད་ཡིག་གཞན་གྱི་ནང་ཧ་ལམ་མེད་
པ་ལྟ་བུར་གྱུར། ཧ་ཅང་གཏིང་གཟབ་པའི་རིག་གཞུང་འདི་འདྲ་ཞིག་ང་ཚོའི་སྐད་
ཡིག་ནང་གནས་ཡོད་པ་དེས་སྐད་ཡིག་འདིའི་རིན་ཐང་དང་གཏིང་ཟབ་པའི་རང་
བཞིན་མཚོན་ཐུབ། མཐོ་རིམ་སློབ་གྲྭར་བསྐྱོད་མཁན་གྱི་བོད་རིགས་སློབ་མ་ཚོར་



168
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
མཚོན་ན། ཁོང་ཚོས་ཉིན་གཅིག་ལ་སློབ་སྦྱོང་བྱེད་པའི་དུས་ཚོད་དང་། འཁྱམ་
པ་དང་ཡར་མར་གཡེང་བའི་དུས་ཚོད་གཉིས་ཀྱི་དབར་ས་དང་གནམ་གྱི་ཁྱད་པར་
ཡོད། འཛིན་གྲྭ་ཆུ་ཚོད་གཅིག་ནས་གཉིས་བར་མ་གཏོགས་ཕལ་ཆེར་ཡོད་བཟོ་མི་
འདུག འཁྱམས་པ་དང་གཡེང་བ་སོགས་དོན་དག་གཞན་པའི་ཐོག་ཕལ་ཆེར་ཆུ་
ཚོད་བརྒྱད་དགུ་གཏོང་གི་ཡོད་དུས་གྲུབ་འབྲས་ལེགས་པོ་ཡོང་ཐབས་མེད་པ་ཞིག་
རེད། དེ་ལྟ་བུར་མཐོ་སློབ་ཏུ་སློབ་སྦྱོང་བྱས་ནས་ཐོན་པའི་གང་ཟག་མང་པོ་ཞིག་
གིས་སློབ་གྲྭ་ཁག་གི་དགེ་རྒན་བྱེད་པར་ཡོང་དུས་ཤེས་ཡོན་གྱི་གནས་ཚད་གང་
འདྲ་ཞིག་ཏུ་གྱུར་མིན་དྲི་བ་ཆེན་པོ་ཞིག་ཏུ་ཟད། བོད་པའི་སྤྱི་ཚོགས་ཙམ་དུ་
མ་ཟད་རྒྱ་གར་གྱི་སྤྱི་ཚོགས་ཁྱོན་ཡོངས་ལ་ཤེས་ཡོན་ཐོག་དེ་འདྲའི་གནས་ཚུལ་
དང་དཀའ་ངལ་མང་པོ་འཕྲད་ཀྱི་ཡོད་པ་རེད། དེ་འདྲ་ཡིན་དུས་མ་འོངས་པར་
དགེ་རྒན་གྱི་ཤེས་ཡོན་གནས་ཚད་ལ་རྟོག་ཞིབ་ཀྱིས་འདེམས་སྒྲུག་བྱེད་དགོས་པ་
ཡིན། དགེ་རྒན་གྱི་ཤེས་ཡོན་གནས་ཚད་ལེགས་པོ་ཡོང་བར་གཞུང་སྒེར་ཚོགས་
པ་རེ་ཟུང་ཙམ་མ་ཡིན་པར་ཚང་མས་སེམས་ཤུགས་བསྐྱེད་ནས་གོང་དུ་བཀུར་
འོས་པའི་དགེ་རྒན་ཞིག་ཡོང་བར་ཤུགས་རྒྱག་དགོས་ཀྱི་འདུག འདས་པའི་ཉམས་
མྱོང་ལས་བསླབ་བྱ་བླངས་ཏེ་མ་འོངས་པའི་ལམ་ཁ་ཡག་པོ་ཞིག་འཚོལ་ཐབས་བྱེད་
དགོས་པར་མཐོང་།
འཛིན་གྲྭའི་ནང་ལ་དགེ་རྒན་བྱས་ཏེ་སྐར་མ་བཞི་བཅུའི་རྗེས་འཛིན་གྲྭ་
གྲོལ་ཚར་བ་དང་ཕྱི་ལོགས་ལ། རྒན་ལགས་ཙག་སྐྲ་ཡོད་དམ་ཞེས་མཉམ་དུ་ཐ་
མག་འཐེན་གྱི་ཡོད་པའི་གནས་ཚུལ་དེ་འདྲ་གོ་ཐོས་བྱུང་། གལ་སྲིད་བདེན་པ་
ཡིན་ན་ཐབས་སྐྱོ་པོ་ཞེ་དྲག་རེད། བྱས་ཙང་འབྱུང་འགྱུར་བོད་སྤྱི་ཡོངས་ཀྱི་ཤེས་
ཡོན་ཡར་རྒྱས་འགྲོ་བ་ལ་ང་ཚོ་ཚང་མས་འགན་ཁུར་ལེན་དགོས་པ་རེད་དྲན་



ཤེས་ཡོན་ཐད་འཐུས་ཤོར་སོང་བའི་ལོ་ཟླ་ནག་པོ། 169
གྱི་འདུག ང་སློབ་གྲྭར་ཞེ་དྲག་འགྲོ་མ་མྱོང་བ་ཞིག་གིས་སྐད་ཆ་དེ་བཤད་དུས་
འཚམ་པོ་ཡོད་མེད་མི་ཤེས་ཀྱང་ནད་མཁྲིས་པའི་སྨན་ལ་ཞིམ་པོ་མེད། ཤ་ཚ་བའི་
གཏམ་ལ་སྙན་པོ་མེད་ཅེས་ཟེར་བ་བཞིན་སེམས་པ་དྲང་པོ་དྲང་བཞག་དང་ལྷག་
བསམ་གྱིས་བཤད་པ་ཡིན་དུས་སྐྱོན་ཆེན་པོ་གང་ཡང་ཡོང་གི་མ་རེད་སྙམ།
དཔེ་མཚོན་ཞིག་ཞུས་པ་ཡིན་ན། ང་རང་སློབ་གྲྭར་ཡུན་རིང་འགྲོ་མྱོང་
མེད་ཀྱང་སློབ་མ་ཡིན་པའི་ཚུལ་གྱིས་སློབ་གྲྭའི་སྒོ་མཐོང་ཙམ་བྱུང་སྐབས། རྒན་
ལགས་རྒྱང་རིང་པོ་ནས་ཕེབས་དུས་ང་ཚོ་ཟུར་ཞིག་ལ་ལངས་ཏེ་ཁོང་གི་ཕེབས་
ལམ་བཤངས་པ་དང་། འཁྲིས་དེར་ཕེབས་པ་དང་རྒན་ལགས་ཞོགས་པ་བདེ་
ལེགས། རྒན་ལགས་ཉིན་གུང་བདེ་ལེགས་ཞེས་དུས་ཚོད་ལ་གཞིགས་ཏེ་ལག་
པ་ཐལ་མོ་སྦྱར་ནས་འཚམས་འདྲི་ཞུས་ཏེ་རྒན་ལགས་ཕེབས་ཚར་རྗེས་ང་ཚོ་
དལ་བུར་འགྲོ་ཡི་རེད། གཞིས་ཆགས་ཡར་རྒྱུས་ཕྲན་བུ་ཕྱིན་ཏེ་ང་ཚོར་རྐང་
འཁོར་བཞོན་རྒྱུ་ཡོད་སྐབས་རྒན་ལགས་ཡར་མར་ཞབས་ཐང་ལ་ཕེབས་ཀྱི་
ཡོད་ན་ང་ཚོ་ལམ་སང་རྐང་འཁོར་ལས་བབས་ཏེ་རྒན་ལགས་སྔ་དྲོ་བདེ་ལེགས་
ཞེས་འཚམས་འདྲི་ཞུ་སྲོལ་ཡོད། རྗེས་སུ་སློབ་ཕྲུག་གི་སྤྱོད་པ་ཇེ་སྡུག་ཏུ་ཕྱིན་
ནས་རྐང་འཁོར་གཏོང་སྐབས་རྒན་ལགས་མཇལ་བ་ཡིན་ནའང་མགོ་སྒུར་ཙམ་
བྱས་ནས་སྔ་དྲོ་བདེ་ལེགས་དང་། བཀྲ་ཤིས་བདེ་ལེགས་ཞུས་ཏེ་རྐང་འཁོར་ནས་
འབབ་ཀྱི་མི་འདུག སྔོན་མ་རྒན་ལགས་ཀྱི་ཕེབས་ལམ་བཤངས་ཏེ་འཚམས་འདྲི་
ཞུ་བ་དང་། རྐང་འཁོར་བཞོན་ནས་འགྲོ་སྐབས་མར་བབས་ནས་འཚམས་འདྲི་
ཞུ་བའི་གོམས་གཤིས་བཟང་པོ་ཞིག་དར་ཁྱབ་བྱུང་ཡོད་ཀྱང་རིམ་བཞིན་མེད་
པར་གྱུར། སྐབས་ཤིག་ནས་རྐང་འཁོར་ཤར་རྒྱག་བཏང་སྟེ་རྒན་ལགས་ལ་བཀྲ་
ཤིས་བདེ་ལེགས་ཞུ་ཡི་ཡོད་མ་རེད། དེ་རྗེས་སྦག་སྦག་ཉོ་རྒྱུའི་འགོ་ཚུགས། རྒན་



170 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ལགས་གོམ་པ་བརྒྱབ་ནས་འགྲོ་ཡི་ཡོད་ནའང་འཁྲིས་ནས་སྦག་སྦག་འུར་སྒྲ་དང་
བཅས་བཏང་ནས་འཛིན་གྲྭའི་ནང་ལ་ཤར་རྒྱག་འགྲོ་ཡི་རེད། ད་ལྟ་ལོ་ལྔ་བཅུའི་
རྗེས་ལ་སློབ་ཕྲུག་ཚོས་ལམ་བར་རྒན་ལགས་ལ་བཀྲ་ཤིས་བདེ་ལེགས་ལབ་མཁན་
ཕལ་ཆེར་མེད་པ་ལྟ་བུར་གྱུར་ཟིན། སྤྱི་ཚོགས་ཀྱི་འགྱུར་འགྲོས་དང་བསྟུན་སློབ་
ཕྲུག་གིས་དགེ་རྒན་ལ་གུས་ཞབས་དང་བརྩི་བཀུར་ཞུ་སྟངས་ཉམས་ཆག་ཞེ་དྲག་
ཕྱིན་ཡོད། ངན་ཕྱོགས་ཀྱི་འགྱུར་བ་དེ་ང་ཚོས་འགོག་མ་ཐུབ་པ་དེ་འདྲ་རྩ་བ་
ནས་མིན། ཕྲུ་གུའི་ཕ་མས་སྤྱི་ཚོགས་ཀྱི་ཡ་རབས་སྤྱོད་བཟང་གི་འགན་མ་ཁུར་
བ་དང་། རྒན་རབས་ཚོས་དེའི་ཐོག་ལ་འགྲེལ་བརྗོད་ཏག་ཏག་གནང་མ་ཐུབ་པ་
དེ་འདྲའི་གནས་སྟངས་ཤིག་གི་འོག་ནས་རིམ་པས་བྱ་སྤྱོད་ངན་པ་དེ་རིགས་ཇེ་
འཕེལ་དུ་འགྲོ་བའི་ཤུགས་རྐྱེན་ཐེབས་ཀྱི་ཡོད།
མཁས་དབང་གི་ཁྱད་མིང་སྐོར།
མཁས་དབང་ཡིན་མིན་འགྲེལ་བཤད་རྒྱག་མཁན་ཞིག་ཡིན་ཕྱིན་ཐོག་མར་རང་
ཉིད་གཞན་གྱིས་ཚད་འཛིན་འོས་པའི་ཤེས་ཡོན་ཅན་ཞིག་ཡིན་དགོས་ཤིང་། དེ་
ཡང་ཁ་ཙམ་མ་ཡིན་པར་དོན་དམ་ཁུངས་སྐྱེལ་ལམ་སྒྲུབ་བྱེད་དགོས་པ་ཡིན། སྤྱི་
ཚོགས་ནང་མིང་མཐོང་ཡོད་པའི་ཤེས་ཡོན་གྱི་བསྟི་གནས་ཤིག་ནས་ངོས་འཛིན་
དང༌། ཚད་འཛིན་ཕྱག་འཁྱེར་ཡོད་ཐོག་དེ་མཐུན་རང་གིས་ཀྱང་རྩོམ་རིགས་སྣ་
མང་སྤེལ་མྱོང་མཁན་ཞིག་དགོས་པར་མཐོང་། །
རང་ཉིད་ལ་མཚོན་ན་སློབ་གྲྭ་མཐར་ཕྱིན་པ་འགྲོ་མྱོང་མེད་སྟབས་མཁས་
དབང་སུ་ཡིན་མི་ཤེས་པའི་ཉེན་ཁ་ཡོད་རེད། འོན་ཀྱང་ང་རང་ལོ་མང་པོའི་རིང་
ཤེས་ཡོན་དར་བའི་སྤྱི་ཚོགས་ནང་ཁྲིམས་དང་མཐུན་པའི་ལས་ཀ་སྣ་ཚོགས་བྱེད་



མཁས་དབང་གི་ཁྱད་མིང་སྐོར། 171
མྱོང་བ་དང་། ལས་འགུལ་མང་པོའི་ནང་འཛུལ་ཞུགས་བྱེད་མྱོང་། མ་ཟད་ཤེས་
ཡོན་ཅན་མང་པོ་ཞིག་དང་ལྷན་དུ་བགྲོ་གླེང་དང་འགྲོགས་འདྲིས་བྱས་ཡོད་པ་
དང་། སྤྱི་ཚོགས་ཀྱི་ཚོགས་སྡེ་འདྲ་མིན་ཞིག་གི་ནང་ལ་བྱུས་གཏོགས་བྱེད་མྱོང་
ཡོད་ཁར། དུས་ཚོད་ལ་དཔགས་པའི་ཞབས་ཕྱི་སྣེ་མང་སྒྲུབ་མྱོང་བའི་མི་ཞིག་ཡིན་
ཞིང་། ལྷག་པར་དུ་ང་ནི་རང་དབང་ཅན་གྱི་སྤྱི་ཚོགས་ནང་ལ་སྐྱེས་པའི་མི་ཞིག་
ཡིན་པའི་རྒྱུ་མཚན་སོགས་ཀྱིས་སོ་སོའི་མཐོང་ཕྱོགས་དང་བསམ་ཚུལ་ཞིག་བཤད་
ཚེ་སྤྱི་ཚོགས་ནང་ཕན་མ་ཐོགས་ཀྱང་གནོད་སྐྱེལ་བའི་རྒྱུ་རུ་འགྲོ་མི་སྲིད་སྙམ།
སྔོན་མ་ང་ཚོས་རིན་པོ་ཆེ་ཞེས་ཆེ་བསྟོད་བྱེད་ཀྱི་ཡོད་རེད། དེང་སང་མཁས་
དབང་ཟེར་བའི་ཚིག་དེ་བེད་སྤྱོད་གཏོང་གི་ཡོད། དགོས་མཁོ་ཡོད་མེད་ལ་མ་
ལྟོས་པར་མི་གཉིས་གསུམ་ཞིག་མཉབ་རུབ་བྱས་ནས་ཚོགས་པ་འདྲ་མིན་མང་པོ་
བཙུགས་ཏེ་གཅིག་གིས་གཅིག་ལ་ངོ་བསྟོད་ཀྱི་བཟོ་འདྲ་པོར་མཁས་དབང་ཞེས་
བོད་ཀྱི་བརྡ་སྤྲོད་རིག་པའི་འགྲོས་ལེགས་པོ་ཞིག་མི་ཤེས་ཀྱང་དེ་འདྲའི་མིང་སྙན་པོ་
ཞིག་འབོད་ཅིང་། གོང་དུ་བཀུར་བར་འོས་པའི་མི་སྣ་ཤེས་བྱ་ཡོན་ཏན་ཚད་ལོངས་
པ་མང་པོ་ཞིག་ལ་མཁས་དབང་ཞེས་པའི་མཚན་གནས་མེད་པར་དཀྱུས་མིང་ཞིག་
འབོད་ཀྱི་ཡོད་རེད། དེ་ལྟར་ཤེས་བྱ་ཡོན་ཏན་དམན་པའི་མི་ཞིག་ལ་མཁས་དབང་
ཞེས་པའི་མིང་བཏགས་པ་ནི་ཁྱི་ལ་སེངྒེའི་མིང་བཏགས་པ་དང་ཁྱད་པར་ཅི། དེ་ནི་
ཕན་ལས་གནོད་ཆེ་བའི་བྱེད་སྟངས་ཤིག་རེད། །
ང་རང་གི་བསམ་ཕྱོགས་ལ་མཁས་དབང་ཟེར་བ་དངོས་གནས་སྦྱང་སྟོབས་ཀྱི་
ཡོན་ཏན་ཚད་མཐོ་པོ་ཡོད་པ་གང་ཞིག་ལ། སྐྱེས་སྟོབས་རྣམ་དཔྱོད་ཀྱང་གང་ལ་
གང་འཚམ་ཡོད་པ་ཞིག་དགོས་པར་སེམས། མཁས་པ་མ་ཡིན་པ་ལ་མཁས་པའི་
བརྡ་སྦྱར་བ་དང་བླ་མ་མ་ཡིན་པར་བླ་མའི་བརྡ་སྦྱར་བ་ནི་སྐྱོན་ཆ་ཆེན་པོ་ཞིག་ཏུ་



172
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
མཐོང་། བླ་མ་མ་ཡིན་པར་བླ་མ་ཡིན་མདོག་དང་། ཤེས་བྱ་ཡོན་ཏན་གྱི་ཚད་མ་
ལོངས་པར་ཚད་ལོངས་མདོག་བྱེད་པ། མཁས་དབང་མིན་པར་ཡིན་མདོག་བྱེད་
པ་སོགས་དེ་འདྲའི་གནས་ཚུལ་མང་པོ་ཞིག་བྱུང་ཚེ། ཐབས་སྐྱོ་པོ་དང་ཉེན་ཁ་
ཆེན་པོ་རེད། གང་ལ་ཞེ་ན། སོ་སོའི་མི་རིགས་དང་། སྤྱི་ཚོགས། རིག་གཞུང་
དེ་དག་ཡར་རྒྱས་འགྲོ་རྒྱུར་ཏན་ཏན་འགོག་རྐྱེན་ཞིག་བཟོ་ངེས། འགོག་རྐྱེན་གང་
འདྲ་བྱས་ནས་ཆགས་ཀྱི་རེད་དམ་ཞེ་ན། མ་ཡིན་ཡིན་མདོག་བྱེད་མཁན་མང་པོ་
ཞིག་ལ་གོ་སྐབས་རག་དུས་བྱ་བ་གང་ཞིག་ལའང་ཉམས་མྱོང་གསོག་མི་དགོས་པར་
མཐོ་སྙེག་བྱས་སྟབས་ལས་དོན་མང་པོ་ཞིག་རང་བཞིན་གྱིས་འཐུས་ཤོར་དུ་སོང་བ་
དང་། སྐབས་ཤིག་ནས་དེ་འདྲ་སྔོན་མ་སྲིད་ཟེར་བའི་མིང་ཙམ་ལས་བྱེད་ཐབས་
མེད་པ་ཆགས་འགྲོ་ངེས། དེ་ནི་འགོ་ཁྲིད་མཁན་ཚོའི་གནས་ཚད་ཀྱིས་མ་འདང་
བ་ཡིན་ནའང་ཁས་ལེན་མི་བྱེད་པར་རང་མཐོང་ཞིག་གི་འོག་ནས་ལས་དོན་ཆུང་
ཙག་མང་པོ་རྩ་མེད་འགྲོ་སྲིད། དེ་ལྟ་ན་སྒྲིག་འཛུགས་སྲ་བརྟན་དང་། སྤྱི་ཚོགས་
ཀྱི་ཆིག་སྒྲིལ་དང་བརྟན་བརླིང་ལ་ཏན་ཏན་གནོད་གཞིར་གྱུར་ངེས་པ་ཡིན།
དཔེར་ན། ཤིང་བཟོ་མཁས་ཀྱང་ལྷ་བྲིས་ཡོང་དོགས་མེད། ཅེས་པ་ལྟར་ཤིང་
བཟོ་བ་མཁས་པ་ཞིག་ཡིན་ནའང་ལྷ་འབྲི་བར་མི་མཁས་སྟབས་སོ་སོ་རང་ཉིད་གང་
ལ་མཁས་པ་དེ་ཁུངས་སྐྱེལ་ཐུབ་ཚེ་དེ་ལ་སྐྱོན་གང་ཡང་ཡོད་མ་རེད། བྱེ་བྲག་པ་
ཞིག་ལ་སྦྱངས་པ་ཐོབ་ནས་དེའི་ལས་དོན་ཐོག་མཁས་པ་ལ་མཁས་དབང་ཞེས་བརྡ་
སྦྱར་ན་ཡང་སྤྱི་ཚོགས་ལ་གྱོང་གུད་གཏོང་གི་མ་རེད། ང་ཚོས་བོད་བསྟན་པ་ཆབ་
སྲིད་ཀྱི་དོན་དུ་ལས་འགུལ་གང་ཐུབ་སྤེལ་ཡང་སྤྱི་ཚོགས་ནང་གྲ་མ་འགྲིག་པའི་
རིགས་ལ་སྣང་ཆུང་བཏང་ཚེ་ཆུང་དུས་ཆེ་ཟོས་ཀྱིས་ནམ་ཞིག་དཀའ་ངལ་ངེས་ཅན་
ཞིག་འཕྲད་ངེས། དཀའ་ངལ་འཕྲད་དུས་གཞི་ནས་གཉིད་སད་པ་བཞིན་སྐད་ཅོར་



མཁས་དབང་གི་ཁྱད་མིང་སྐོར། 173
བརྒྱབ་ནའང་ཕན་ཐོགས་མེད་པའི་ཚོད་དུ་སླེབས་ཟིན། དེར་བརྟེན་ང་ཚོས་ཆུ་
མ་ཡོང་གོང་ཆུ་རགས་དང་། རྐྱེན་མ་ཡོང་གོང་བཟློག་པ་ཞེས་པའི་དཔེ་ལྟར་སྔོན་
འགོག་གི་ཚུལ་དུ་བྱ་སྤྱོད་ངན་པ་སྤེལ་བ་རྣམས་ལ་འཇམ་མཁས་དང་ཐབས་ཤེས་
སྣ་ཚོགས་ཀྱི་སྒོ་ནས་གོ་བཀོན་དག་ཐེར་བྱེད་དགོས་པའི་འགག་རྩར་སླེབས་ཡོད་
པའི་ཚོར་སྣང་ཞིག་ཡོང་གི་འདུག
ང་ཚོའི་སྤྱི་ཚོགས་ནང་མཁས་དབང་ཇི་ཙམ་ཞིག་ཡོད་མེད་གྲངས་ཚད་ཤེས་
ཀྱི་མེད་ཀྱང་སྤྱི་ཚོགས་ནང་ཁོང་མཁས་དབང་རེད། ཁོ་མཁས་དབང་རེད། ཁོང་
ཡང་མཁས་དབང་རེད་ཅེས་ལབ་དུས་བོད་པའི་སྤྱི་ཚོགས་ནང་མཁས་དབང་མང་
པོ་ཞིག་ཡོད་པ་ལྟ་བུར་མངོན། འོན་ཀྱང་དོན་ངོ་མའི་ཐོག་མཁས་དབང་གི་དགེ་
མཚན་བེད་སྤྱོད་དང་། མཁས་དབང་གིས་སྤྱི་ཚོགས་ནང་ལ་རླབས་ཆེན་གྱི་ལས་
ཀ་གང་ཡང་བྱེད་མི་ཐུབ་པར་གཏམ་བཤད་ལན་རེ་གཉིས་བྱེད་པ་ཙམ་དུ་ཟད། དེ་
ལྟར་མཁས་དབང་ཚོས་ལས་འགུལ་ཅི་ཡང་མ་སྤེལ་བར་བཞུགས་ཚེ་མཚན་གནས་
ཆེན་པོ་བེད་མེད་དུ་ལྷགས་ངེས།
ང་ཚོ་ཚོང་པའི་མིང་ཁུར་མཁན་ཚོས་སོ་སོས་ཚོང་ཟོག་མཁོ་སྒྲུབ་བྱེད་པ་
དང་། ཚོང་གི་འབྲེལ་ལམ་བཟོ་བ། ཞར་དང་ཞོར་ལ་གང་ཐུབ་ཀྱིས་སྤྱི་ཚོགས་
ཀྱི་ཞབས་ཕྱི་སྒྲུབ་རྒྱུ། ཚོང་ལས་ཤེས་ཡོན་སྤེལ་རྒྱུ། ཚོང་གི་ཐོག་ལ་བསམ་ཚུལ་
སྤེལ་རེས་བྱེད་དགོས། ཚོང་ལས་ཐོག་སོ་སོས་ཤེས་པའི་ཉམས་མྱོང་གཞན་ལ་སྤེལ་
བ་དང་། ཚོང་ལས་བརྒྱུད་ལམ་ཐོག་ནས་སྤྱི་ཚོགས་ཀྱི་གནད་དོན་འགྲེལ་བཤད་
རྒྱག་པ། བོད་དོན་དྲིལ་བསྒྲགས་བྱེད་རྒྱུའི་གོ་སྐབས་ནམ་ཐོབ་ལ་དང་ལེན་བྱེད་
རྒྱུ་ཙམ་ལས་ང་ཚོ་ཚོང་པ་ཚོར་ལོ་རྒྱུས་དང་བརྡ་སྤྲོད་སོགས་ཚད་མཐོའི་གཏམ་
བཤད་བྱེད་རྒྱུ་གང་ཡང་མེད། ང་རང་གིས་མཁས་དབང་སྐོར་ལ་གང་དྲན་ཞུས་



174
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
པ་འདི་ནི་སྤྱི་ཚོགས་ཤིག་ལ་འགན་ཁུར་ནས་བཤད་པ་ཙམ་ལས་དེ་མིན་དགོས་
པ་རྒྱུ་མཚན་ཁྱད་པར་བ་གང་ཡང་མེད་པས་ཤེས་ཡོན་གནས་ཚད་ཡོད་མེད་ཐད་
ཀུན་གྱིས་དགོངས་འཇགས་ཡོད་པ་ཞུ།
ཆོས་ལུགས་གྲུབ་མཐའ་དང་སྤྱི་ཚོགས།
ཆོས་ལུགས་དར་ཁྱབ་བྱུང་བའི་ཡུལ་གྲུ་ཆེ་ཆུང་ཚང་མར་ཆོས་ལུགས་ཀྱི་རྙོག་
གླེང་རེ་རང་བཞིན་གྱིས་ཡོང་གི་ཡོད། དེ་བཞིན་བོད་མིའི་སྤྱི་ཚོགས་ནང་དུའང་
ཆོས་ལུགས་ཀྱི་ཐོག་ནས་རྩོད་རྙོག་བྱུང་དང་འབྱུང་བཞིན་ཡོད། ཆོས་ལུགས་གྲུབ་
མཐའི་ཕྱོགས་ཞེན་འཐེན་འཁྱེར་ཐོག་ནས་རྙོག་གྲ་ཡོང་བ་ནི་ཕན་ཚུན་བསམ་ཤེས་
དང་གུས་བརྩི་མེད་པའི་རྐྱེན་གྱིས་བྱུང་བ་ཞིག་དང༌། ཆོས་ལུགས་དང་གྲུབ་མཐའ་
གང་དང་གང་ཡིན་ནའང་རང་རང་གི་ས་ན་ཐབས་རྣམ་མི་འདྲ་བ་ཙམ་ལས་དོན་དུ་
སེམས་ཅན་ལ་འཕྲལ་ཕུགས་ཀྱི་བདེ་སྐྱིད་རེ་ངོ་སྤྲོད་བྱེད་ཀྱི་ཡོད་པ་མཐོང་དགོས།
དཔེར་ན། ང་རང་འཚར་ལོངས་བྱུང་སའི་ཁྱིམ་ཚང་ནི་ཕ་མེས་ནས་ནང་པ་
སངས་རྒྱས་པའི་ཆོས་ལ་རྩེ་གཅིག་ཏུ་དད་མོས་ཞུ་མཁན་ཞིག་ཡིན་ཞིང་། ཕ་མ་
གཉིས་ཀ་བོད་ཆོས་ལྡན་གྱི་ཞིང་ཁམས་སུ་འཁྲུངས་པར་བརྟེན་ང་ཚོའི་རང་གཤིས་
དང་བསམ་བློ་གཏོང་སྟངས་ཆོས་ལུགས་གཞན་ལས་ལོགས་སུ་ཡོད་རེད། ང་ཚོ་
བོད་མི་ཕལ་ཆེ་བ་འཚར་ལོངས་བྱེད་སྟངས་གཅིག་མཚུངས་ཡིན། ལྷོ་འཛམ་གླིང་
ནང་འགྲོ་བ་མི་དར་ཁྱབ་བྱུང་བ་ནས་བཟུང་མིའི་རིགས་དང་། སྐད་རིགས། ཆོས་
ལུགས་མི་འདྲ་བ་སོགས་བསམ་གྱིས་མི་ཁྱབ་པ་ལྟ་བུ་བྱུང་ཞིང་། ཆོས་ལུགས་གཞི་
རྒྱ་ཆེ་ཆུང་དང་། ཁྱབ་ཆེ་ཆུང་སྣ་ཚོགས་ཤིག་མིའི་དགོས་མཁོ་དང་རྣམ་དཔྱོད་
སོགས་ལ་བརྟེན་ནས་བྱུང་ཡོད།



ཆོས་ལུགས་གྲུབ་མཐའ་དང་སྤྱི་ཚོགས། 175
ཆོས་དར་སྟངས་ལ་མཚོན་ན་ཤིང་ནགས་གཅིག་གི་དཀྱིལ་ལ་མི་ཚང་དྲུག་
བདུན་རེས་འཚོ་གོས་བསྐྱལ་ནས་སྡོད་སྐབས་ཕར་ཕྱོགས་ལ་ཆུ་བཟང་པོ་ཞིག་
འབབ་པའི་རྐྱེན་ལྟ་བུ་བྱུང་ཚེ་དཀོན་མཆོག་ཏུ་བརྩི་བ་དང་། ཤིང་འབྲས་བཟང་
པོ་ཞིག་སྐྱེས་ཡོད་ན་དེ་ལ་དད་པ་བྱས་ནས་དཀོན་མཆོག་གི་དངོས་གྲུབ་ཟེར་བ་ལྟ་
བུ། རྡོ་བཟོ་ལྟ་ཡག་པོ་ཞིག་ཡོད་ན་དེ་དཀོན་མཆོག་ལ་བརྩི་བ། ཤིང་བཟོ་ལྟ་ཡག་
པོ་ཞིག་ཡོད་ན་དེ་དཀོན་མཆོག་ལ་བརྩི་བ་སོགས་དེ་འདྲའི་རིགས་མང་པོ་ཡོད་
རེད། དེ་དག་ཁྱབ་ཆེ་ཆུང་གི་ཆ་ནས་ཆུང་ཆུང་ཡིན་ཡང་ཆོས་དད་ཅིག་རེད། དེང་
དུས་འཛམ་བུ་གླིང་སྤྱི་ཡོངས་ནང་ལ་ཡེ་ཤུ་དང་། ཁ་ཆེ། ནང་པ། ཧིནྡྷུ། སཱིག་ལ་
སོགས་པའི་ཆོས་ལུགས་དར་ཁྱབ་ཆེ་ཤོས་ཡིན་ལ། མི་གསོད་ཁྲག་སྦྱོར་གྱི་ལས་ངན་
མང་པོ་ཞིག་ཆོས་ལུགས་འཐེན་འཁྱེར་གྱི་ལྟ་ངན་གཞི་རྩར་བྱས་ཏེ་ཡོང་བཞིན་ཡོད་
སྟབས། ཆོས་ལུགས་ཕན་ཚུན་འཆམ་མཐུན་དང་གུས་བརྩི་དག་སྣང་སྦྱོང་དགོས་
པ་ལས། ཆོས་ལུགས་ཁ་ལ་ཁྱེར་ནས་དམག་འཁྲུག་བསླངས་ཏེ་ཉེས་མེད་མི་སེར་
མང་པོའི་ཚེ་སྲོག་འཕྲོག་པ་ནི་ཧ་ཅང་ཐབས་སྐྱོ་བའི་གནས་སྟངས་ཤིག་རེད། དེར་
བརྟེན་ང་ཚོས་སོ་སོའི་ཆོས་ལུགས་ལ་དད་མོས་བྱེད་པ་དང་ཕྱོགས་མཚུངས་གཞན་
གྱི་ཆོས་ལུགས་ལ་གུས་བརྩི་ཞུ་དགོས་པ་གལ་ཆེ། རང་ཅག་གངས་ཅན་པ་ཡོངས་
ཀྱི་འདི་ཕྱི་འཕྲལ་ཡུན་ཀུན་གྱི་སྐྱབས་གནས་ྋསྤྱི་ནོར་༧གོང་ས་སྐྱབས་མགོན་
རིན་པོ་ཆེ་མཆོག་ནས་ཀྱང་འཛམ་གླིང་འདིའི་ནང་ཆོས་ལུགས་ཕན་ཚུན་འཐེན་
འཁྱེར་ཐོག་ནས་ཉེས་མེད་སེམས་ཅན་མང་པོའི་ཚེ་སྲོག་འཕྲོག་བཞིན་པར་ཐུགས་
ཕམ་དང་། སླད་ཕྱིན་ཆོས་ལུགས་ཀྱི་ཐོག་ནས་རྐྱེན་ངན་དེ་རིགས་མི་ཡོང་བའི་
ཆེད་ཆོས་ལུགས་ཕན་ཚུན་མཐུན་སྒྲིལ་ཡོང་རྒྱུར་ཐུགས་ཁུར་ཆེ་བཞེས་ཀྱིས་ལམ་
སྟོན་བཀའ་སློབ་གནང་བཞིན་ཡོད་པ་ནི་ང་ཚོའི་སེམས་ངོར་གསལ། བོད་དུ་འགྲོ་



176 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བ་མིའི་རིགས་བྱུང་བ་ནས་བཟུང་ཆོས་ལུགས་གང་ཞིག་དར་ཡོད་མེད་ཀྱི་རྒྱུ་མཚན་
ལ་མ་ལྟོས་པར་དུས་རབས་བདུན་པ་བརྒྱད་པའི་ནང་ཚུན་ནང་པ་སངས་རྒྱས་པའི་
ཆོས་ཀྱི་ལྟ་གྲུབ་དར་ཁྱབ་བྱུང་སྟེ་བོད་མིར་ཕན་ཐོགས་ག་ཚོད་བྱུང་ཡོད་མེད་བསམ་
གཞིག་བྱེད་དགོས་པ་ཡིན། དེ་ཡང་ནང་པའི་གཞུང་ལས་གསུངས་པའི་ཐར་པ་དང་
ཐམས་ཅད་མཁྱེན་པའི་གོ་འཕང་གི་སྐད་ཆ་མ་བཤད་པར་བོད་མི་ཚོའི་ཉིན་རེའི་
འཚོ་བ་སྐྱེལ་སྟངས་དང་། ཤེས་ཡོན་དང་གོམས་གཤིས། བསམ་བློ་གཏོང་སྟངས་
བཅས་ལ་ཕན་གནོད་ཇི་ལྟར་བྱུང་ཡོད་མེད་ལོ་རྒྱུས་ལ་ཕྱིར་མིག་ཞིག་བལྟས་
ཚེ། ནང་པ་སངས་རྒྱས་པའི་ཆོས་བྱེད་མཁན་གཅིག་མཚུངས་ཀྱི་ཁྲོད་དུ་ས་དགེ་
བཀའ་རྙིང་གི་འཐེན་འཁྱེར་ཤུགས་ཆེ་བྱུང་ཡོད། སྟོན་པ་བཅོམ་ལྡན་འདས་ཀྱི་
རྗེས་འབྲངས་གཅིག་མཚུངས་ཀྱི་ནང་དུའང་ཆོས་ལུགས་དབྱེ་འབྱེད་དང་འཐེན་
འཁྱེར་བྱས་ཚེ། ཆོས་ལུགས་ཐ་དད་ཡིན་པ་ཚོའི་ཁྲོད་དུ་དེ་ལྟར་ཡོང་རྒྱུ་ཡིན་པ་ནི་
སྨོས་ཅི་དགོས། ང་ཚོའི་སྤྱི་ཚོགས་ཁྲོད་ཆོས་ཀྱི་གནད་དོན་གཏིང་ཟབ་གང་ཡང་མི་
ཤེས་ཀྱང་ད་དུང་དབྱེ་འབྱེད་དང་འཐེན་འཁྱེར་བྱེད་མཁན་རེ་ཟུང་ཡོད་ཅིང་། ང་
ཚོ་ནང་པ་སངས་རྒྱས་པ་སྤྱི་དང་། ལྷག་པར་དུ་ཐེག་པ་ཆེན་པོའི་ཆོས་ཉམས་ལེན་
བྱེད་མཁན་བོད་མི་ཚོ་ནི་སྟོན་པ་གཅིག་གི་རྗེས་འབྲངས་ཡིན་པས་ང་ཚོ་ནང་པ་
གཅིག་མཚུངས་ཡིན་སྙམ་པའི་འདུ་ཤེས་ཤིག་ངེས་པར་སྐྱེ་དགོས་པ་ཡིན། རབ་
བྱུང་གི་སྡེ་གདན་ས་ཁག་གཙོ་བོར་གྱུར་པའི་དགོན་པ་ཆེ་ཆུང་ཁག་དང་། ཆོས་
ཚོགས་ཁག་གི་ཉིན་རེའི་འཚོ་རྟེན་དེ་སྤྱི་ཚོགས་ནང་ལ་གནས་ཡོད་རེད། ཁོང་
རང་ཚོའི་བྱེད་སྒོ་རྣམ་གཞག་དང་། དམིགས་ཡུལ། བསྒྲུབ་བྱ་རྣམས་ནི་སྐྱ་བོ་
ལས་ལོགས་སུ་ཡོད། ཆོས་ཀྱི་ཉམས་ལེན་བྱེད་པར་མཐུན་རྐྱེན་ག་རེ་ཚང་དགོས་
ཀྱི་རེད་དམ། བཀའ་དབང་དང་གསུང་ཆོས་ཐེངས་གཅིག་གཉིས་ཞུས་པ་དང་། སྔ་



ཆོས་ལུགས་གྲུབ་མཐའ་དང་སྤྱི་ཚོགས། 177
དགོང་གཉིས་ལ་སྐར་མ་བཅོ་ལྔ་ཙམ་རིང་མིག་བཙུམས་ཏེ་ཁ་འདོན་བྱེད་པ་ཙམ་
གྱིས་ཆོས་ཉམས་ལེན་བྱེད་མཁན་དུ་ཁས་ལེན་ཐབས་མེད། ཆོས་ཀྱི་ཉམས་ལེན་
ཞེས་པ་ཉིན་རེའི་འཚོ་བ་དང་འབྲེལ་བའི་ཉིན་ཞག་ཕྲུག་གཅིག་གི་བྱེད་སྒོ་རྣམ་
གཞག་ག་རེའི་ཐོག་ལ་ཡིན་ནའང་བསམ་བློ་གཏོང་ཤེས་པ་དང་། སེམས་རྒྱུད་
ཆོས་དང་འདྲེས་པའི་སྒོ་ནས་སྤྱོད་ལམ་ཚུན་ཆད་ཚུལ་མཐུན་ཐོག་འགྲོ་དགོས་
པ་ཞིག་རེད་བསམ་གྱི་འདུག ཁ་འདོན་བྱེད་ཀྱང་ཆོས་ཀྱི་ནང་དོན་ངོ་མ་རྟོགས་
མེད་དུས་སྐབས་རེ་རང་ཉིད་མི་སྐྱིད་པ་དང་། གཞན་མི་སྐྱིད་པ་སོགས་མི་ཚེ་དེ་
ལ་དངངས་སྐྲག་དང་། སྡུག་བསྔལ། གྲ་མ་འགྲིག་པ་སྣ་ཚོགས་པ་འཕྲད་དུས་རང་
མདོག་ངོ་མ་སྟོན་མཁན་དེ་འདྲ་ཡོད་རེད། དེར་བརྟེན་ཉིན་རེའི་བྱ་གཞག་ཁྲོད་ཆུ་
ཚོད་སྐར་ཆ་རེ་རེའི་ནང་ལའང་རང་བདེ་ཐབས་དང་གཞན་ལ་ཕན་ཐབས་བྱེད་
མཁན་ཞིག་ཡོད་ཚེ་ཆོས་པ་རེད་ཅེས་བརྗོད་ན་མི་འགྲིག་པ་མེད། དེ་མིན་བླ་མ་
དང་ཡི་དམ་བསྒོམས་པ་ཡིན་ཞེས་བརྗོད་ནའང་ཡ་ཡུད་ཅིག་གི་སྒང་ལ་འབུད་རྒྱག་
བརྒྱབ་བསྡད་པའི་བཟོ་འདྲ་པོ་ཞིག་མ་གཏོགས་ཞེ་དྲག་མཐོང་གི་མ་རེད། ང་རང་
གིས་ཆོས་ཀྱི་དོན་གང་ཡང་ཤེས་ཀྱི་མེད་ལ། ཆུང་དུས་ནས་ཆོས་ཕྱོགས་ཀྱི་ཐོག་ལ་
གོམས་འདྲིས་ཀྱང་བྱུང་མེད། འོན་ཀྱང་ལྟོས་ས་ལྟོས་འཇོག་གི་ཕ་མ་རྒན་རབས་
པའི་ཞལ་ཏ་བརྒྱུད་པའི་ཆོས་ཕྱོགས་ནས་གསུངས་པའི་བཟང་པོའི་བསླབ་བྱའི་བབ།་
ཆགས་མ་ཉམས་པར་ཡོད་དུས་བསམ་བློ་གང་ཡང་གཏོང་མི་ཤེས་མཁན་དེ་འདྲ་
མིན། དེར་བརྟེན་གང་བྱུང་མང་བྱུང་བྱས་ན་འགྲིག་གི་ཡོད་མེད་གནས་ལུགས་
བག་ཙམ་རྟོགས་དུས་བློ་ཁ་ཚིམ་མ་ཚིམ་ཅི་རིགས་ཡོང་གི་འདུག །
ང་ཚོ་འགྲོ་བ་མི་ཞིག་ཡིན་དུས་ཆོས་ག་རེ་ལ་དད་པ་བྱེད་མིན་ལ་མ་ལྟོས་པར་
ཞོགས་པ་མིག་ཁ་ཕྱེ་མ་ཐག་དེ་རིང་ཡག་སྡུག་ཅི་འདྲ་ཞིག་བྱེད་རྒྱུ་ཡིན་མིན་དྲི་བ་



178 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཞིག་བཏང་ཚེ་ད་གཟོད་ཡག་པོ་བྱེད་རྒྱུའི་འདུན་པ་འཆར་སྲིད་ལ། ཉིན་ཞག་ཕྲུག་
གཅིག་གི་བྱ་ལས་དྲང་བདེན་དང་ཕན་ཐོགས་ཀྱི་ངོ་བོར་འགྱུར་རྒྱུའི་སེམས་ཤུགས་
དང་གདེང་ཚོད་ཀྱང་སྐྱེ་ངེས། དེ་དག་ང་རང་གི་བསམ་ཚུལ་དང་ཉམས་མྱོང་ཙམ་
ཡིན། དེར་བརྟེན་ངའི་བསམ་ཚུལ་དང་ཉམས་མྱོང་དེ་མི་ཚང་མར་འཚམ་པ་ཞིག་
ཡོང་ཐབས་མེད་ཀྱང་རེ་ཟུང་ལ་ཕན་ཐོགས་ཡོང་གི་རེད་སྙམ།
ལག་ལེན་མེད་པའི་ཁ་ཕོ་ཆེན་པོ།
ང་ཚོ་བོད་པའི་སྤྱི་ཚོགས་ནང་ལག་ལེན་མེད་པར་ཁ་ཕོ་ཆེན་པོ་ཤོད་མཁན་གྱི་
རིགས་ཤིག་ཡོད། རང་གི་ཁ་ནང་ལ་ལྟོ་བཟས་ནས་ཕོར་བ་དེ་ཡང་ཡག་པོ་ཞིག་
བཀྲུ་མི་ཐུབ་པ་དང་། སོ་སོའི་སྐྱག་གཅིན་དེ་ཡང་ལམ་ཁའི་ཟུར་ལ་བཏང་བ་མ་
གཏོགས་གསང་སྤྱོད་ནང་ལ་སྐྱེལ་མི་ཐུབ་མཁན་དེ་འདྲའི་རིགས་འགའ་ཤས་ཡོད་
རེད། དེ་ཚོ་དང་མཉམ་དུ་སྐད་ཆ་བཤད་དུས་ཐར་པ་དང་ཐམས་ཅད་མཁྱེན་པའི་
སྐོར་དང་། འགའ་ཤས་ཀྱིས་འཛམ་བུ་གླིང་གི་གནས་སྟངས་བཤད་པ་སོགས་གང་
ཅིར་ཤེས་རྟོགས་ཡོད་ཁུལ་བྱེད། སྤྱི་ཡོངས་ཀྱི་ཆ་ནས་བསམ་བློ་བཏང་བ་ཡིན་ན་
ཐར་པའི་གོ་འཕང་དང་འཛམ་གླིང་གི་གནས་ཚུལ་དེ་ཚོ་གོ་རྟོགས་རང་མགོ་འཕེར་
བ་ཞིག་བྱུང་ན་དཔེ་མི་སྲིད་པའི་ཡག་པོ་རེད། དེ་ཚོའི་རིགས་ང་ཚོར་མང་ཙམ་
དགོས་པ་དང་། ཇི་ཙམ་མང་ན་དེ་ཙམ་གྱིས་སྤྱི་ཚོགས་ཁོ་རང་མཐོང་རྒྱུ་དང་ཐོས་
རྒྱ་ཆེ་རུ་འགྲོ་བ་དེ་འདྲའི་དགོས་པ་རྒྱུ་མཚན་ཏན་ཏན་ཡོད། ཡིན་ནའང་ལས་རྒྱུ་
འབྲས་དང་འཁོར་བའི་ཆོས་ཉིད་ཅེས་པའི་ཆོས་བཤད་པ་དང་ཆབས་ཅིག་འཛམ་
བུ་གླིང་གི་བདེ་སྡུག་ཤུགས་ཆེན་པོའི་སྒོ་ནས་གླེང་གིན་གླེང་གིན་ལ་སོ་སོ་རང་ཉིད་
དཔང་མི་འཕེར་བའི་མི་ཞིག་སྟེ། རང་གི་ཟུར་ལ་ཡོད་པའི་པཱ་ལགས་དང་། ཨ་མ་



ལག་ལེན་མེད་པའི་ཁ་ཕོ་ཆེན་པོ། 179
ལགས། གཉེན་ཉེ་དུ་ངོ་ཤེས་རྣམས་རྒས་འཁོགས་ཆགས་པ་དང་ནད་མནར་སོགས་
ཐབས་སྐྱོ་པོ་ཆགས་དུས་བདག་པོ་མི་རྒྱག་པར་སྣང་མེད་གཡུག་འཇོག་མཁན་དེ་
འདྲ་རེ་ཟུང་ཡོད། དེ་འདྲ་བྱས་པ་ཡིན་ན་སོ་སོས་རྒྱུན་དུ་འཛམ་གླིང་གི་གནད་
དོན་དང་ཐར་པ་དང་ཐམས་ཅད་མཁྱེན་པ་སོགས་ཀྱི་སྐོར་ཧ་ལས་པ་བཤད་ཀྱི་ཡོད་
ཀྱང་། དོན་ངོ་མ་སོ་སོའི་སྤྱི་ཚོགས་ནང་གི་དཀའ་ངལ་དང་། ཆབ་སྲིད་ཀྱི་དཀའ་
ངལ་སོགས་སེལ་ཐབས་མི་བྱེད་པ་དང་། སོ་སོའི་གཡས་གཡོན་ལ་ཡོད་པའི་གཉེན་
ཉེ་དང་ཉམ་ཐག་དེ་དག་ལ་ཡང་ཕན་མི་ཐོགས་པ། རང་གི་ཉིན་རེའི་འཚོ་གོས་ཀྱི་
གནས་སྟངས་དེ་ཡང་སྲ་ཐག་ཐག་ཅིག་སྐྱེལ་མ་ཐུབ་པར་དུས་ཚོད་སྐྱེལ་བའི་བཟོ་
འདྲ་པོ་བྱེད་མཁན་འདི་རིགས་མཐོང་དུས་ལག་ལེན་ཅི་ཡང་མེད་པའི་ཁ་ཕོ་ཆེན་
པོ་ཞིག་རེད་སྙམ།
ཁར་ཐུག་ལ་ཞུས་ན་དེ་རིགས་ནི་གཞི་རྩའི་བསམ་བློ་གཏོང་སྟངས་ལ་དཀའ་
ངལ་ཞིག་རང་བཞིན་གྱིས་མེད་དམ་སྙམ་གྱི་འདུག སྤྱི་ཚོགས་ནང་གི་བཟང་པོའི་
བསླབ་བྱ་དང་དགོངས་པ་བཞེས་སྟངས་རྣམས་རྒན་རབས་ཚོས་ཆུ་བུམ་བརྒྱུད་དང་
རྡོ་ལག་བརྒྱུད་བྱས་ཏེ་རྩིས་སྤྲོད་བྱས་པ་རྣམས་རྣ་བར་འཇགས་མ་ཐུབ་པའམ། ཡང་
ན་བཟང་སྤྱོད་ལྡན་པའི་ཁོར་ཡུག་གམ་སྤྱི་ཚོགས། ཁྱིམ་ཚང་ཞིག་གི་ནང་མཐུན་
ལམ་བྱས་ནས་འཚར་ལོངས་བྱེད་མ་ཐུབ་པ། སྤྱི་ཚོགས་ཀྱི་མྱོང་ཆ་གང་ཡང་གསོག་
མ་ཐུབ་པར་མི་གཞན་གྱི་སྐད་ཆ་འདྲ་མིན་མང་པོ་ཉན་པ་དང་། དཔེ་དེབ་འདྲ་
མིན་མང་པོ་བཀླགས་ནས་ཐོས་རྒྱ་ཆེན་པོ་ཞིག་ཆགས་དུས་ཁ་ནས་ཤོད་རྒྱུར་ཐོགས་
པ་མེད་ཀྱང་དེ་ནི་ཁ་བདེ་པོས་ལག་བདེ་པོའི་གོ་མ་ཆོད་ཞེས་པ་ལྟར་དང་། ཁ་
བཤད་ཆུ་ཡི་ལྦུ་བ། ལག་ལེན་གསེར་གྱི་ཐིགས་པ་ཞེས་པ་དང་དཔེ་དོན་མཚུངས་
པ་ཞིག་རེད་སྙམ།



180
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཤེས་བྱ་ཡོན་ཏན་ལ་སྦྱངས་པ་མི་དམན་པའི་མཐོང་རྒྱུ་དང་ཐོས་རྒྱུ་གསོག་
པ་དང་ལྷན་དུ་སོ་སོའི་ཕ་མེས་ནས་བརྒྱུད་པའི་རང་མི་རིགས་ཀྱི་ཡ་རབས་བཟང་
སྤྱོད་ཀྱི་བསླབ་བྱ་རྣམས་རྒྱུད་འཇགས་ཡོང་ཐབས་དང་། དེ་བཞིན་སོ་སོའི་མཐོང་
རྒྱ་དང་ཐོས་རྒྱུ་རྣམས་ཁ་ནས་བཤད་པ་ཙམ་མིན་པར་དངོས་ཐོག་དོན་འཁྱོལ་ཡོང་
ཐབས་བྱེད་དགོས་ཧ་ཅང་གལ་ཆེ། ཕར་ཕྱོགས་ཀྱི་གནས་ཚུལ་ལ་རྒྱུས་ལོན་བྱས་
ཏེ་རང་ཉིད་ལམ་ཁ་ཏག་ཏག་ཅིག་གི་སྒང་ལ་བསྐྱོད་ཐུབ་པའི་ཐབས་ཤེས་ཆུང་ངུ་
རེ་ལས་འཚོལ་མ་ཐུབ་ཀྱང་བསམ་བློ་ཞིག་བཏང་ནས་བྱེད་ཐབས་འཚོལ་དགོས་པ་
མཐོང་གི་འདུག མི་ཚེ་རིང་ཐུང་གང་ཡིན་ཡང་སྐྱིད་སྡུག་སྤེལ་ནས་མྱོང་རྒྱུ་ཡིན་པ་
གཏན་འཁེལ་ཞིང་། གནད་ལ་སྨིན་པའི་དངོས་ཐོག་དོན་འཁྱོལ་མེད་པར་ཁ་ཕོ་ཆེ་
བའི་གཏམ་བཤད་གཅིག་པུས་མི་ཚེ་འཁྱོལ་དཀའ་བར་བརྟེན་བསམ་བློ་ཏན་ཏན་
གཏོང་དགོས་པའི་དུས་ཚོད་ཅིག་ལ་སླེབས་ཡོད།
བོད་པའི་སྤྱི་ཚོགས་ཀྱི་དཀའ་ངལ་འཕར་མ།
ད་ལྟ་བཙན་བྱོལ་བོད་མིའི་སྤྱི་ཚོགས་ཁྲོད་དཀའ་ངལ་འདྲ་མིན་ཡོད་ཀྱང་གཙོ་
བོ་ནི་བོད་རྒྱལ་ཁབ་དང་མི་རིགས་ཆགས་འཇིག་གི་གནད་དོན་དེ་རེད། ཇི་སྲིད་
མིའི་འགྲོ་བ་གནས་པའི་བར་དུ་ང་ཚོ་བོད་མི་རིགས་དང་། བོད་རྒྱལ་ཁབ། བོད་
ཀྱི་ཆོས་དང་རིག་གཞུང་གནས་ཐུབ་པའི་ཐབས་ཤེས་ཡོད་རྒུ་རྩལ་སྤྲུགས་བྱེད་
དགོས། བོད་གཞུང་མང་གཉིས་ཀས་དེའི་ཐོག་ལ་བསམ་བློ་བཏང་ནས་སྤྱི་ཚོགས་
ནང་གི་དཀའ་ངལ་གཙོ་བོ་དེ་ངོས་འཛིན་ཐུབ་པ་གནང་དགོས་ཀྱི་འདུག དེ་
ལྟར་མ་ཐུབ་པ་ཡིན་ན་མི་ཁ་བདེ་པོ་དེ་ཚོས་བྲིས་བཞག་པ་དང་། བཤད་བཞག་
པ་རྐྱང་རྐྱང་ལ་མགོ་འཁོར་ནས་ཡིད་ཆེས་བྱས་ན་བོད་པའི་སྤྱི་ཚོགས་ལ་གནོད་



བོད་པའི་སྤྱི་ཚོགས་ཀྱི་དཀའ་ངལ་འཕར་མ། 181 .
སྐྱོན་ཚབས་ཆེ་ཡོང་ངེས། རྒྱུ་མཚན་གང་ལ་ཞེ་ན། སྔོན་མའི་དུས་ཚོད་ཅིག་
ནས་ཀླད་པ་ལྗང་ཁུ་རེད་ཟེར་བ་དང་། ཐེ་ཝན་གྱི་ཕོགས་ཟན་རེད་ཟེར་བ། ཆུ་
བཞི་སྒང་དྲུག་གསར་རྙིང་། གསར་འབྱོར་དང་རྙིང་འབྱོར། དོལ་རྒྱལ་བསྟེན་
མཁན་ཟེར་བའི་ཐ་སྙད་ཤུགས་ཆེར་བེད་སྤྱོད་བྱས་ཡོད་རེད། དེའི་རིགས་དེ་ང་
ཚོས་བརྒྱ་ཆ་བརྒྱ་གཙང་མ་བཟོ་ཐུབ་པ་དང་། སྤང་མི་ཐུབ་པའི་གནས་སྟངས་
ཤིག་མ་རེད་དྲན་གྱི་འདུག། སུ་འདྲ་ཞིག་ཡིན་རུང་འཇིག་རྟེན་འདིའི་སྤྱི་ཚོགས་
ནང་འཚར་ལོངས་བྱུང་ཡོད་པ་རེད་མ་གཏོགས་ས་ཆ་དང་འཛམ་བུ་གླིང་གཞན་
ཞིག་ནས་ཚུར་ཡོང་བ་མ་རེད། ཐ་སྙད་དེ་དག་ང་ཚོས་བེད་སྤྱོད་བྱེད་སྐབས་བེད་
སྤྱོད་བྱེད་ས་དེ་དག་ལ་གཞུང་གི་བཀའ་རྒྱུ་ཡོད་མིན་ལྟ་དགོས་པ་དང་། མི་མང་
གི་སྡིངས་ཆ་དེ་འདྲའི་སྟེང་བགྲོ་གླེང་གིས་སྦྱང་བཤད་བྱེད་དགོས། རྒྱབ་བཤད་
མི་བྱེད་པར་མདུན་ལ་ལེགས་ཉེས་ཤན་འབྱེད་ཀྱི་བགྲོ་གླེང་བྱས་ཏེ་ཐ་སྙད་དེ་ཚོའི་
རྒྱུ་མཚན་ཤེས་པའི་ཐོག་ནས་བེད་སྤྱོད་བྱས་པ་ཡིན་ན་སྤྱི་ཚོགས་བརྟན་ལྷིང་ལ་
ཡང་ཕན་པ་ཞིག་ཡོང་ངེས། ཉིན་རེའི་འཚོ་བའི་ནང་ཐ་སྙད་དེ་དག་རྒྱུ་མཚན་
ཡོད་མེད་ལ་མ་ལྟོས་པར་མང་པོ་ཞིག་བེད་སྤྱོད་བྱས་ནས་ཁ་ནས་སྐྱོར་བསྡད་
པ་ཡིན་ཚེ། སྐབས་ཤིག་ནས་ང་ཚོའི་སྤྱི་ཚོགས་ནང་དཀྲོག་གཏམ་ཤུགས་ཆེན་
པོ་ཞིག་སྤེལ་གྱི་ཡོད་པའི་བཟོ་འདྲ་པོར་འགྱུར་རྒྱུ་ཡིན་པ་གདོན་མི་ཟ། འབྱུང་
འགྱུར་གྱི་མི་རབས་མང་པོའི་རིང་གནས་སྟངས་བཟང་ངན་དེ་རིགས་རྒྱུན་
འབྱམས་སུ་འགྲོ་སྲིད་པ་དང་། དེ་ལ་བརྟེན་ནས་སྤྱི་ཚོགས་མཐུན་ལམ་མི་བྱུང་
བའི་ཁར་ཆིག་སྒྲིལ་གྱི་ནུས་པ་ཞན་དུ་འགྲོ་བ་སོགས་དོན་མེད་ཀྱི་དབྱེ་འབྱེད་
མང་པོ་ཆགས་ཡོང་ངེས། འདིའི་རིགས་ནི་སྤྱི་ཚོགས་ཀྱི་དཀའ་ངལ་འཕར་མ་
ཞིག་རེད་སྙམ།



182 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
སྔོན་མ་ཕྱི་ལོ་ཆིག་སྟོང་དགུ་བརྒྱ་བརྒྱད་ཅུ་གྱ་གྲངས་ནང་གཞིས་ཆགས་
ཁག་གི་གཞིས་མི་ཚོའི་སེམས་ནང་དོགས་འཆར་སྣ་ཚོགས་སྐྱེ་འགོ་ཚུགས་པ་
རེད། གཞིས་མིའི་ཁྲོད་སུ་དང་སུ་ཞིག་ཐེ་ཝན་གྱི་ཕོགས་ཟ་མཁན་ཡིན་མིན་མི་
ཤེས་སྟབས་ཕན་ཚུན་དོགས་པ་སྐྱེས་ཏེ་སྐད་ཆ་ཤོད་མི་བདེ་བའི་གནས་སྟངས་
ཤིག་བྱུང་། གང་ཟག་གང་ཡང་རུང་བ་ཞིག་ལ་མཛུ་མོ་བཙུགས་ནས་རྒྱུ་མཚན་
བགྲངས་ཏེ་ཁུངས་སྐྱེལ་བྱེད་རྒྱུ་མེད་དུས་ཕན་ཚུན་དོགས་པ་རྣམ་རྟོག་གིས་སྤྱི་
ཚོགས་མཐུན་སྒྲིལ་ལ་གནོད་པ་ཙམ་དུ་མ་ཟད། བོད་པའི་སྤྱི་ཚོགས་ལ་གནོད་
སྐྱོན་ཡོང་བའི་རྒྱུ་རྐྱེན་ཞིག་རང་བཞིན་གྱིས་ཆགས་བསྡད་ཡོད། མི་ཟེར་བ་དེ་ལ་
སྐྱོན་དང་ཡོན་ཏན་གྱི་ཆ་གཉིས་ཀ་གོམས་གཤིས་སུ་འཇགས་ཡོད་སྟབས་གནས་
སྟངས་མང་པོའི་ཐོག་ནས་མི་ཞིག་ལ་ལྡན་པའི་དགེ་སྐྱོན་གཉིས་ཀྱི་བརྒྱ་ཆ་བསྡུར་
ཏེ་དགེ་ལས་སྐྱོན་མང་ན་དགག་བྱ་བྱེད་པ་དང་། སྐྱོན་ལས་དགེ་མཚན་མང་ན་
དེ་ཙམ་གྱིས་ཆོག་ཤེས་བྱས་ན་མ་གཏོགས་སྤྱི་ཚོགས་ལ་དཀའ་ངལ་འཕར་མ་དང་
མཐུན་ལམ་གཏོར་བཤིག་ཡོང་ཉེན་ཡོད། གནད་འགག་ཆེན་པོ་མེད་ས་དེ་བདག་
པོ་མ་བརྒྱབ་པར་བཞག་པ་ཡིན་ན་ག་ལེ་ག་ལེར་སྤྱི་ཚོགས་ཀྱི་གནས་སྟངས་ཤིག་
ལ་བརྟེན་ནས་གཙང་མ་ཆགས་འགྲོ་ངེས། གནས་ཚུལ་ཆུང་ཙག་མང་པོར་དགག་
བྱ་བྱེད་པ་དེ་སྤྱི་ཚོགས་ཡར་རྒྱས་ཀྱི་འགོག་རྐྱེན་ཞིག་ཏན་ཏན་ཆགས་བསྡད་ཡོད་
རེད་དྲན་གྱི་འདུག
མི་ཚེའི་ནང་བསམ་བློར་བག་ཆགས་སྣ་ཚོགས་བྱུང་བར་དགེ་སྐྱོན་བསམ་
གཞིག་བྱས་ཏེ་གནས་ཚུལ་ག་རེ་ཡིན་ནའང་རྒན་པས་གཞོན་པར་བཤད་ནས་རྒན་
གཞོན་བར་ཁེ་ཉེན་གནས་ལུགས་གོ་རྟོགས་བརྒྱུད་སྤྲོད་བྱེད་དགོས། ང་ཚོ་བོད་མི་
རིགས་ཤིག་ལ་སྐྱེས་པ་དང་། བོད་པའི་ཁྱིམ་ཚང་ནང་ལ་འཚར་ལོངས་བྱུང་བར་



བོད་པའི་སྤྱི་ཚོགས་ཀྱི་དཀའ་ངལ་འཕར་མ། 183
བརྟེན་བོད་དོན་མི་བསམ་པ་དང་། བོད་ཡུལ་མ་དྲན་པ་ཕལ་ཆེར་མི་སྲིད་པ་ལྟ་བུ་
རེད། ང་ཚོའི་ཕ་མ་ཚོས་རྒན་གཞོན་གོ་རིམ་བྱས་ནས་བོད་ཀྱི་སྐོར་རྒྱུས་ཡོད་བྱས་
ཏེ་ངོ་སྤྲོད་བྱེད་ཀྱི་ཡོད། ཕ་མ་ཚོས་ང་ཚོར་གཞན་ལ་སྨོན་མི་དགོས་པའི་ཐུན་མོང་
མ་ཡིན་པའི་ཆོས་དང་། རིག་གཞུང་། སྐད་ཡིག་ལོགས་སུ་ཡོད་ཀྱང་བོད་འདི་རྒྱུ་
ནག་དམར་ཤོག་གི་བཙན་གནོན་འོག་ཏུ་གནས་ཡོད་སྐོར་འགྲེལ་བཤད་ཡག་པོ་
བརྒྱབ་ནས་བོད་ཕྲུག་ཚོའི་བསམ་བློ་གསོ་སྐྱོང་བྱས་ཚེ། ད་གཟོད་བོད་མིས་བོད་
ཡུལ་མི་དྲན་པ་ཡོང་མི་སྲིད་པའི་གནད་དོན་དེ་སོ་སོའི་ཉམས་མྱོང་གི་ཐོག་ནས་ར་
སྤྱོད་ཐུབ་ཀྱི་འདུག
ཐོག་མར་ཕ་མ་ཚོས་བོད་ཀྱི་གནས་སྟངས་སྐོར་བཤད་དུས་སེམས་ནང་བོད་
དེ་གང་འདྲ་ཞིག་ཡོད་དམ་སྙམ་པའི་བློ་སྐྱེ་བ་དང་། དེ་ལྟར་ཕ་མའི་སྐད་ཆ་ཉན་
སྐབས་བོད་དེ་ཁ་རླུང་གཙང་ཞིང་མཐའ་བཞི་གངས་རིས་བསྐོར་ཡོད་པ་དང་། དེར་
གནས་པའི་བོད་མི་རིགས་ནི་སྣང་བ་སྐྱིད་པོ་དང་ཆོས་མཐུན་བག་ཕེབས་ཀྱི་འཚོ་
བར་རོལ་ནས་སྡོད་མཁན་ཞིག་ཡིན་པ་གསུངས། དེ་ལ་བརྟེན་ནས་ང་ཚོའི་སེམས་
ནང་བོད་ཀྱི་སྣང་བརྙན་རབ་རིབ་ཅིག་གསལ། རྗེས་སུ་བོད་ཀྱི་གནས་སྟངས་
གསལ་བའི་དེབ་དེ་འདྲ་ལྟ་ཀློག་བྱེད་རྒྱུའི་གོ་སྐབས་བྱུང་བ་དང་། བོད་ནས་སླེབས་
པའི་མི་དང་མཉམ་དུ་སྐད་ཆ་བཤད་ནས་བོད་ཀྱི་གནས་སྟངས་གོ་བ། གློག་བརྙན་
གྱི་ལམ་ནས་བོད་ཀྱི་རང་བྱུང་ཁོར་ཡུག་གི་མཛེས་སྡུག་དང་ཐུན་མིན་ཁྱད་ཆོས་
མཐོང་བ་དེ་འདྲ་བྱུང་ཡོད། འོན་ཀྱང་བཙན་བྱོལ་དུ་སྐྱེས་པའི་ན་གཞོན་ང་ཚོའི་
ཁ་ལ་བོད་ཀྱི་ཆུ་རག་མ་མྱོང་བ་དང་། རྐང་པ་བོད་ཀྱི་ས་ཐོག་ཏུ་འཛུགས་མྱོང་
མེད། བོད་ནང་གི་གོམས་གཤིས་མང་པོ་ཞིག་རྣ་བར་ཐོས་པ་ཙམ་མ་གཏོགས་
དངོས་སུ་མྱོང་རྟོགས་མ་ཐུབ་པའི་བོད་མི་ཞིག་ཡིན་དུས་སྐབས་རེ་ཡིད་སྐྱོ་པོ་ཡོང་



184
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
གི་འདུག དེང་གི་དུས་སུ་བོད་པ་ཚོ་ཕྱི་རྒྱལ་ལུང་པ་གང་དུ་ཕྱིན་ཡང་ང་བོད་པ་
ཡིན་ཞེས་སྤོབས་པ་དང་བཅས་བརྗོད་ནུས་པ་ནི་ང་ཚོར་དབང་བའི་རྩ་ཆེའི་ཆོས་
དང་རིག་གཞུང་གིས་གདེང་ཚོད་སྤྲད་པ་རེད་སྙམ། དེ་ཡང་ཕ་མེས་ནས་བརྒྱུད་
པའི་བསླབ་བྱ་མང་པོ་ཞིག་ལ་རག་ལུས་པ་ཡིན། ང་ཚོ་བོད་མི་ནང་ཁུལ་མཐུན་
སྒྲིལ་རྡོག་རྩ་གཅིག་སྒྲིལ་ཡོང་ཆེད་གནས་སྟངས་ལ་རྒྱུས་ལོན་དང་བསམ་བློ་གུ་
ཡངས་བྱས་ཏེ་བོད་མིའི་སྤྱི་ཚོགས་ཁྲོད་དཀའ་ངལ་འཕར་མ་མི་ཡོང་བའི་ཐབས་
ལ་འབད་བརྩོན་བྱེད་དགོས་པ་གལ་ཆེན་པོ་མཐོང་།
འཕྲལ་སེལ་གྱི་བྱ་བ་སྤྱི་དང་ལྷག་པར་ནང་ཁུལ་མཐུན་སྒྲིལ་ལ་གནོད་
གཞིའི་ཐ་སྙད་ལ་མགོ་མ་འཁོར་བར་སྤྱི་ཡོངས་ནས་བོད་ཀྱི་ཆོས་དང་རིག་གཞུང་
མི་ཉམས་རྒྱུན་འཛིན་བྱས་ཚེ་དགེ་མཚན་ཆེ། ད་ལྟའི་དུས་འདིར་ཧུར་ཐག་བྱས་
ནས་བོད་ལ་ལོག་ཐུབ་པའི་ཐབས་ཤེས་མ་བྱས་པ་ཡིན་ན་ཉིན་གཅིག་ང་བོད་མི་
ཡིན་བརྗོད་པའི་སྤོབས་པ་དེ་ཡང་མེད་པ་ཆགས་ངེས། དེར་བརྟེན་ང་ཚོས་ད་ལྟ་
ནས་འགོ་བཙུགས་ཏེ་བོད་ལ་རང་དབང་ཡོང་ཐབས་དང་ང་ཚོ་སྐྱབས་བཅོལ་ལ་
གནས་པའི་བོད་མི་ཚོ་རང་ཡུལ་ལ་ལོག་ཐུབ་པའི་འབད་བརྩོན་བསྟེན་དགོས་
པ་ཡིན། དེ་དང་ཕྱོགས་མཚུངས་སོ་སོའི་བུ་ཕྲུག་ཚོར་རང་ཉིད་བོད་པ་ཡིན་སྙམ་
པའི་སྤོབས་སེམས་མི་ཉམས་པ་དང་། ཁོང་ཚོར་མི་རིགས་ཀྱི་རྩ་ཆེའི་ཆོས་དང་
རིག་གཞུང་རྒྱུད་འཇགས་ཡོང་ཐབས་བྱེད་དགོས། ཕ་མེས་ནས་བརྒྱུད་པའི་རྩ་
ཆེའི་ཆོས་དང་རིག་གཞུང་སྐད་ཡིག་དང་བཅས་པ་མི་རབས་རིམ་བརྒྱུད་ཀྱིས་
རྩིས་སྤྲོད་དང་རྒྱུད་འཇགས་ཡོང་ཐབས་དོ་ནན་མ་བྱས་ཚེ། ནམ་ཞིག་ང་བོད་མི་
ཡིན་ཞེས་བརྗོད་ཀྱང་མི་རིགས་དེའི་ཐུན་མིན་བཟང་སྤྱོད་དང་འབྲེལ་བའི་རིག་
གཞུང་མེད་པར་འགྱུར་ངེས། མི་རིགས་ཤིག་གསོན་གནས་ཡོང་མིན་ནི་དེའི་སྐད་



བོད་པའི་སྤྱི་ཚོགས་ཀྱི་དཀའ་ངལ་འཕར་མ། 185
ཡིག་དང་རིག་གཞུང་ལ་ཐུག་ཡོད། དེར་བརྟེན་ང་ཚོས་འབྱུང་འགྱུར་གྱི་བོད་ཕྲུག་
རྣམས་ཀྱང་རང་ཉིད་བོད་མི་ཡིན་སྙམ་པའི་སྤོབས་སེམས་རྒྱུན་གནས་ཡོང་ཐབས་
གནང་དགོས་པ་ཡིན། རང་ཉིད་ལ་རྒྱུ་ནོར་ལོངས་སྤྱོད་ཇི་ཙམ་ཡོད་ཀྱང་ལུང་པ་
མེད་ཕྱིན་དགའ་འོས་པའི་གནས་སྐབས་ཤིག་གཏན་ནས་མེད། གཞན་ཡུལ་དུ་རྒྱུ་
ནོར་ལོངས་སྤྱོད་ཕྲན་བུའི་ཡར་རྒྱས་སུ་འགྲོ་བའི་སྐབས་རང་ཡུལ་དུ་ལོག་རྒྱུ་བརྗེད་
དེ་གང་བྱུང་རྒྱས་སྤྲོས་བྱེད་པ་དང་། རང་གི་བུ་ཕྲུག་ཚོ་ཡང་གཅེས་ལང་བཏང་སྟེ་
སློབ་སྦྱོང་ཇི་བཞིན་མི་བྱེད་ཁར་སྤྱི་ཚོགས་ཁྲོད་ཕན་མི་ཐོགས་པའི་མི་ཞིག་ཏུ་གྱུར་
ཚེ་བློ་ཕམ་དགོས་པའི་གནས་སྟངས་ཤིག་རེད། །
མི་ཞིག་གིས་བྱེད་མི་ཐུབ་པ་དང་བྱེད་མི་འོས་པ་གཅིག་ཀྱང་མེད་དུས་དེ་
ལ་གོམས་གཤིས་བསྟེན་ན་རིམ་བཞིན་རང་གཞན་གཉིས་སྐྱིད་ཟེར་བ་དེ་ཡོང་བ་
དང་། སྤྱི་ཚོགས་ཀྱི་དཀའ་ངལ་མང་པོ་རང་བཞིན་གྱིས་སེལ་འགྲོ་བར་ཕན་ཐོགས་
ཡོང་དུས་ཆོས་ཟེར་ནའང་སྙིང་པོ་དེ་ཙམ་ཡིན་ངེས། ཞི་བདེའི་རྩ་བ་ཡང་དེ་ཡིན་
དུས་ཚེ་འདི་ཕྱི་གཉིས་སྐྱིད་ཅེས་པ་ཡོང་གི་རེད། དེ་འདྲའི་ཐོག་ལ་བསླབ་བྱ་སློབ་
སྟོན་གྱི་ཟབ་སྦྱོང་སྤྲད་དེ་ང་བོད་པ་ཡིན། བོད་མི་ཡིན། བོད་རིགས་ཡིན། ཤ་དང་
རུས་པ་བོད་ནས་བྱུང་བ་རེད་བསམས་ནས་སོ་སོའི་མི་རིགས་ཀྱི་ཞེན་ཁོག་དགོས་
པ་གལ་ཆེན་པོ་རེད། དེ་ཡོད་ན་བསམ་བློ་གཏོང་སྟངས་དེ་ཡང་གཞན་དག་ཅིག་
ལ་འགྱུར་ནས་ཤ་ཞེན་དང་ཉེ་བའི་སེམས་ཤིག་སླེབས་ཏེ་སྤྱི་ཚོགས་ཀྱི་དཀའ་ངལ་
ཉུང་དུ་འགྲོ་བའི་རྐྱེན་བཟང་དུ་འགྱུར་ངེས། །
རྒྱལ་ཁབ་གཅིག་དང་། མི་རིགས་གཅིག ཆོས་དང་རིག་གཞུང་། སྐད་ཡིག་
གཅིག་གི་འོག་ནས་ལོ་ངོ་སྟོང་ཕྲག་མང་པོའི་རིང་འཚར་ལོངས་བྱུང་བའི་བརྒྱུད་
རིམ་ལ་བསམ་བློ་བཏང་བ་ཡིན་ནའང་བོད་ཆོལ་ཁ་གསུམ་གྱི་ནང་ཡུལ་སྐད་ཀྱི་



186 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བརྗོད་པ་མི་འདྲ་བ་རེ་ཟུང་ཡོད་ནའང་ཆོས་དང་རིག་གཞུང་གི་གཞི་རྩའི་རྨང་གཞི་
སྐད་ཡིག་གཅིག་གི་ཐོག་བོད་རིགས་སྤུན་ཟླ་ནང་ཁུལ་གཅིག་ཕན་གཅིག་གྲོགས་ ་
བྱས་ནས་གནས་ཡོད། བོད་ཀྱི་ཆོས་དང་རིག་གཞུང་སྐད་ཡིག་མི་ཉམས་རྒྱུན་
འཛིན་གྱི་བྱ་གཞག་ནང་མདོ་དབུས་ཁམས་གསུམ་གྱི་དོན་དམ་པའི་མཁས་དབང་
རྣམས་ཀྱི་ཕྱག་རྗེས་རྣམ་པར་གསལ་ཡོད། ང་ཚོ་ནི་རིགས་རྒྱུད་གཅིག་གི་མི་རིགས་
ཡིན་པར་ཚང་མས་ཁས་ལེན་བྱེད་པ་བཞིན་མདོ་དབུས་ཁམས་གསུམ་ཕན་ཚུན་
ལག་གདང་སྦྲེལ་ནས་མཐུན་སྒྲིལ་རྡོག་རྩ་གཅིག་སྒྲིལ་ཐོག་ནང་ཁུལ་ཁ་གསལ་
གཏིང་གསལ་དང་། ཁྱོད་ཀྱི་ཁ་དང་ངའི་སྣ་ཞེས་སྐྱོན་ཆུང་ངུ་རེ་ཐེར་འདོན་གྱིས་
སྤྱི་ཚོགས་ནང་ཕན་ཚུན་མིང་ཆད་བཟོ་ཐབས་མི་བྱེད་པར་ང་ཚོའི་མངོན་འདོད་
ངོས་འཛིན་གྱིས་དེའི་ཕྱོགས་སུ་འབད་ཐབས་གནང་དགོས། ང་ཚོའི་འཐབ་རྩོད་ནི་
མི་རིགས་ཤིག་གི་ཆགས་འཇིག་གནས་སྟངས་ལ་ཐུག་ཡོད་སྟབས་ཆོལ་ཁ་དང་ཆོས་
ལུགས་ཀྱི་འཐེན་འཁྱེར་སྤངས་ཏེ་ཕྱར་གྲུ་མཉམ་འདེགས་གནང་ཐུབ་ཚེ་ད་གཟོད་
ང་ཚོའི་དགྲ་བོ་སྟོབས་ཆེན་ཇི་ཙམ་ཡིན་ཡང་སྐྲག་དགོས་དོན་མེད།།
ཕྱི་ལོའི་དུས་རབས་ཉི་ཤུ་པའི་སྟོད་ནས་དཀྱིལ་བར་རྒྱ་མིས་འབུ་ཆེས་ཆུང་
ཟོས་ཀྱིས་བོད་དབང་བསྒྱུར་བྱེད་འགོ་བཙུགས་པ་རེད། སྐབས་དེར་རྒྱ་དམར་
གུང་ཁྲན་ཏང་གིས་བོད་ཀྱི་ཆོལ་ཁ་དང་ཆོས་ལུགས་དབྱེ་བ་མེད་པར་ང་ཚོ་བོད་མི་
རྩམ་ཟན་ཡོད་དོ་ཅོག་ལ་འཇམ་མཁས་བླུ་འདྲིད་དང་དྲག་གནོན་སོགས་བྱ་ཐབས་
སྣ་ཚོགས་སྤྱད་དེ་མཐར་ ༡༩༥༩ ལོར་སྤྱི་ནོར་ྋགོང་ས་ྋསྐྱབས་མགོན་ཆེན་པོ་
མཆོག་གིས་དབུས་བོད་མི་རྣམས་འུ་ཐུག་ཐབས་ཟད་ཀྱི་གནས་ལ་གྱར་ནས་བཙན་
བྱོལ་ལ་ཡོང་དགོས་བྱུང་བ་རེད། གནད་དོན་དེས་ང་ཚོའི་བསམ་བློ་གཅིག་མཐུན་
གྱི་རྡོག་རྩ་ཆིག་སྒྲིལ་བྱས་ན་འོས་པའི་གནས་སྟངས་ཤིག་སྟོན་གྱི་ཡོད། དེར་བརྟེན་



སྤྱི་ཚོགས་ནང་གི་ཀུན་སྤྱོད་སྐོར། 187
བསམ་བློ་རྒྱ་ཆེ་སར་བཏང་སྟེ་མདོ་དོན་རང་མཚང་རང་གིས་བྲུས་ཀྱང་རང་མགོར་
རང་གིས་མི་གཞུ་བར་སེམས་ཤུགས་བསྐྱེད་ནས་དཀའ་ངལ་འཕར་མ་དེ་རིགས་མི་
ཡོང་བའི་ཐབས་ལ་འབད་བརྩོན་བྱེད་དགོས་ཀྱི་རེད་ཅེས་རང་རིགས་བོད་མི་ཚོར་
རང་གི་བསམ་ཚུལ་ཞུས་པ་ཙམ་ཡིན།
སྤྱི་ཚོགས་ནང་གི་ཀུན་སྤྱོད་སྐོར།
དེང་སང་གི་གནས་སྟངས་གང་འདྲ་ཞིག་ཆགས་ཡོད་དམ་ཞེ་ན། འདས་པའི་ལོ་
ཤས་ནས་བཟུང་དཀའ་ངལ་ཞིག་སླེབས་ཀྱི་ཡོད་པ་ནི་སྤྱི་ཚོགས་ཁྲོད་ཀྱི་དབུ་འཛིན་
དང་། ཚོགས་གཙོ། འགན་ཁུར་མཁན་སོགས་གོ་མིང་ཡོད་པ་རྣམས་མཛད་སྒོ་ཆེ་
ཁག་དང་ཚོགས་འདུ་འཚོགས་སྐབས་སྔོན་ཚུད་ནས་ཕེབས་མ་ཐུབ་ཚེ། མི་མང་
ཚོས་སོ་སོའི་བཞུགས་ས་གང་ཐོབ་བྱས་ཏེ་སྐུ་མགྲོན་དང་གཙོ་འཛིན་རྣམ་པ་ཕེབས་
དུས་བཞུགས་ས་མི་རག་པའི་གནས་སྟངས་ཤིག་རང་བཞིན་གྱིས་ཡོང་གི་ཡོད།
དངོས་གནས་བྱས་ན་མཛད་གཙོ་རྣམ་པ་དང་སྐུ་མགྲོན་ཚོའི་བཞུགས་སར་
འཚང་ག་མི་རྒྱག་པ་དང་། ཁོང་རྣམ་པའི་ཕེབས་ལམ་བཤངས་ཏེ་ཕེབས་བསུ་ཞུ་
དགོས་ཀྱང་དེང་སང་སྐུ་མགྲོན་དང་། དབུ་འཛིན། ཚོགས་གཙོ་སོགས་སུ་ཡིན་
ནའང་སོ་སོའི་ལམ་ཁ་སོ་སོས་བཙལ་ནས་འགྲོ་རྒྱུ་རེད། རྒྱ་གར་གྱི་གཏམ་དཔེ་
ཞིག་ལ་ཀླད་པ་སྟོང་པར་གདོན་འདྲེ་འཚང་ཞེས་པ་ནང་བཞིན་ང་ཚོ་བོད་པའི་སྤྱི་
ཚོགས་ནང་གཞི་རིམ་གྱི་ཤེས་བྱ་ཡོན་ཏན་དང་། ཡང་སྒོས་ཕ་མེས་ནས་དར་བའི་
ཡ་རབས་བཟང་སྤྱོད་ཉམས་ཆག་ཏུ་ཕྱིན་ཏེ། ཁྱོད་ལས་ང་རྫིག ཁྱོད་ལས་ང་བཟང་
སྙམ་པའི་ཁེངས་སྤོབས་ཀྱིས་འགྲོ་བའི་དུས་ཚོད་ཅིག་ལ་སླེབས་ཡོད། འདི་རིགས་
ཀྱིས་སྤྱི་ཚོགས་ནང་གི་བཟང་སྤྱོད་དང་། ངོ་ཚ་ཁྲེལ་གཞུང་གི་གནས་བབས་བཟང་



188 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཆ་རྣམས་ཉམས་བརླག་ཏུ་འགྲོ་བཞིན་ཡོད་པའི་རྣམ་པ་མཚོན་གྱི་འདུག་སྙམ། ང་
ཚོས་ངེས་པར་དུ་སོ་སོའི་འགོ་ཁྲིད་སོགས་ལས་ཀྱི་སྣེ་མོར་གཏོགས་པ་ཚང་མར་
གུས་བརྩི་དང་། སོ་སོ་དང་གདོང་ཐུག་བྱུང་སྐབས་གུས་ཞབས་ཀྱི་རྣམ་པ་སྟོན་
དགོས་པ་ནི་ཤིན་ཏུ་གལ་ཆེ། གང་ལ་ཞེ་ན། ང་ཚོས་སོ་སོའི་འགོ་ཁྲིད་དང་ལས་
ཀྱི་སྣེ་མོར་གཏོགས་པ་རྣམས་ལ་གུས་ཞབས་དང་བརྩི་བཀུར་མ་ཞུས་ཚེ་གཞན་
གྱིས་དེ་བས་བརྩི་མི་སྲིད།
སྐྱེས་ཕོ་མོའི་ཐོབ་ཐང་སྐོར།
འཛམ་གླིང་འདིའི་ནང་སྐྱེས་ཕོ་མོའི་ཐོབ་ཐང་སྐོར་ལ་དཀའ་ངལ་ཆེན་པོ་འཕྲད་
བཞིན་ཡོད། ལྷག་པར་དུ་ཨེ་ཤ་ཡའི་ནང་དང་། བྱེ་བྲག་བོད་ལ་སྐྱེས་པ་ཕོ་དང་
བུད་མེད་གཉིས་ལས་སྐྱེས་པ་ཕོར་མཐོང་ཆེ་བ་བྱེད་སྲོལ་ཡོད། བོད་མདོ་དབུས་
ཁམས་གསུམ་ལས་ཁམས་དང་ཨ་མདོའི་ཕྱོགས་ལ་དམིགས་བསལ་གྱིས་བུད་མེད་
ལ་ཐོབ་ཐང་ཆུང་བའམ་ནང་ལས་གཙོ་བོར་བྱེད་དགོས་པ་དེ་འདྲའི་གནས་སྟངས་
ཤིག་ཡོད་པ་མངོན།
ནང་ཆོས་ལས་གསུངས་པའི་ལས་འབྲས་ལྟར་ན། སོ་སོས་ཚེ་སྔོན་བསགས་
པའི་ལས་ཀྱི་འབྲས་བུར་ཚེ་འདིར་བུད་མེད་དམ་སྐྱེས་པ་གང་རུང་དུ་སྐྱེ་བ་ཡོང་
གི་ཡོད། འཛམ་གླིང་སྤྱི་ཡོངས་ཀྱི་ལོ་རྒྱུས་ནང་དུའང་བུད་མེད་ལ་དམིགས་བསལ་
ཐོབ་ཐང་ཆུང་བ་ལྟ་བུ་བྱུང་སྟེ། བུད་མེད་ལ་དཀའ་ངལ་མང་པོ་རང་བཞིན་གྱིས་
འཕྲད་ཡོད་པ་དང་། བུད་མེད་ལ་དམའ་འབེབས་དང་མཐོང་ཆུང་བྱེད་སྲོལ་ཡོད་
པའི་རིགས་འདྲ་མིན་བྱུང་ཡོད། དེར་བརྟེན་བུད་མེད་ཚོས་སོ་སོའི་ཐོབ་ཐང་རྩོད་
བཞིན་ཡོད་ལ། ང་ཚོ་སྐྱེས་པ་ཚོས་ཀྱང་དེ་ལ་མཐོང་ཆུང་ཁྱད་གསོད་མི་བྱེད་པར་



སྐྱེས་ཕོ་མོའི་ཐོབ་ཐང་སྐོར། 189
རྒྱབ་སྐྱོར་བྱེད་དགོས་པ་ཡིན། སྐྱེས་ཕོ་མོ་གཉིས་ནི་ཕན་ཚུན་གཅིག་ལ་གཅིག་
བརྟེན་གྱི་རང་བཞིན་དུ་གྲུབ་ཡོད་པས་ང་ཚོས་བུད་མེད་ལ་མཐོང་ཆུང་དང་། ཁོང་
ཚོ་སྐྱེས་པ་ལས་དམན་པའི་ལྟ་ཚུལ་བཟུང་རྒྱུའི་འོས་བབས་མེད་པ་ཞིག་རེད། ང་
ཚོས་སོ་སོའི་ཨ་མ་ནི་རྩ་ཆེ་ཤོས་དང་། བློ་ཉེ་ཤོས། བཀའ་དྲིན་ཆེ་ཤོས་སུ་འཛིན་
གྱི་ཡོད། ཁོང་ཡང་བུད་མེད་ཅིག་ཡིན་པ་མ་བརྗེད་པ་གནང་དགོས། དེང་ཆར་
འཛམ་གླིང་ས་ཕྱོགས་གང་སར་ཕོ་མོ་འདྲ་མཉམ་གྱི་སྲིད་ཇུས་འཕེལ་རིམ་ལག་
བསྟར་བྱེད་བཞིན་ཡོད་ནའང་། རྒྱལ་ཁབ་དང་ས་ཁུལ་རེ་ཟུང་ནང་ད་དུང་ཡང་
བུད་མེད་ལ་མཐོང་ཆུང་དང་བརྙས་བཅོས་བཟེད་དགོས་པའི་གནས་སྟངས་མུ་
མཐུད་གནས་ཡོད།
འཛམ་གླིང་འདིའི་ཐོག་བུད་མེད་བྱས་རྗེས་ཅན་མང་པོ་བྱུང་ཡོད་པ་མ་
ཟད། བུད་མེད་ཀྱི་ལུས་རྟེན་ལ་སངས་རྒྱས་བྱངས་སེམས་ཀྱི་རྒྱུ་བཟང་པོ་ཡོད་
པ་སོགས་ཀྱི་གནས་ཚུལ་རང་གིས་ཤེས་རྟོགས་བྱུང་ཚེ་ད་གཟོད་བུད་མེད་ལ་
བརྩི་འཇོག་དང་ཆེ་མཐོང་ཞིག་རང་བཞིན་སླེབས་ངེས། སོ་སོའི་སྤྱི་ཚོགས་
དང་། ཆོས། རིག་གཞུང་། མི་རིགས། ཁོར་ཡུག རྒྱལ་ཁབ་ཀྱི་ཁེ་ཕན་སོགས་
གཞི་ལ་བཞག་ནས་བུད་མེད་ཚོས་སོ་སོའི་གནས་སྟངས་སྐོར་ལ་སྐད་ཆ་བཤད་
དགོས། སྤྱི་ཚོགས་གཞན་དག་གི་གོམས་སྲོལ་གཞིར་བཞག་ནས་རང་མི་རིགས་
ཀྱི་བུད་མེད་སྐོར་བཤད་པ་ཡིན་ན་དཀའ་ངལ་འཕར་མ་ཞིག་འཕྲད་སྲིད། ནུབ་
ཕྱོགས་ཀྱི་ལྟ་གྲུབ་དང་། བུད་མེད་ཀྱི་ཐོབ་ཐང་། བུད་མེད་ཀྱི་རང་དབང་། དེ་དག་
གི་རྒྱབ་ལྗོངས་སོགས་ལ་ཞིབ་འཇུག་བྱས་ཏེ། རྒྱ་གར་དང་བོད་མིའི་སྤྱི་ཚོགས་ནང་
བུད་མེད་ཀྱི་ཐོབ་ཐང་རྩོད་ཚེ་གནས་ཚུལ་གནད་འཁེལ་ཡོང་བར་དཀའ། ནུབ་
ཕྱོགས་དང་ཨེ་ཤི་ཡའི་གོམས་སྲོལ་དང་། དགོངས་པ་བཞེས་སྟངས། ཉིན་རེའི་



190 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
འཚོ་བ་སྐྱེལ་སྟངས་སོགས་ཕྱོགས་མང་པོའི་ཐད་ནས་ཁྱད་པར་ཆེན་པོ་ཡོད་སྟབས་
བུད་མེད་ཀྱི་རྐྱེན་ཆག་སྒོ་དང་། དཀའ་ངལ། ཐོབ་ཐང་གི་ཐོག་ལ་ཁོར་ཡུག་གི་ཁྱད་
པར་གྱི་ཆ་ནས་རིགས་མི་འདྲ་བ་མང་པོ་ཡོང་གི་ཡོད། ནུབ་ཕྱོགས་པའི་ལྟ་གྲུབ་
ནང་བུད་མེད་ཀྱི་ཐོབ་ཐང་དང་། བུད་མེད་ལ་ངོས་འཛིན་བྱེད་སྟངས་ལོགས་སུ་
ཡོད་ཁར། སྤྱི་ཚོགས་ནང་དུའང་བུད་མེད་ལ་ལྟ་སྟངས་འཛམ་གླིང་ཤར་ཕྱོགས་
པ་དང་ལོགས་སུ་ཡོད་རེད།
སྔོན་དུས་བུད་མེད་ཀྱི་ཐོག་དམིགས་བསལ་གཉའ་གནོན་དང་། གདུག་རྩུབ་
རང་བཞིན་གྱི་བཀོལ་སྤྱོད་མང་པོ་ཞིག་བྱུང་ཡོད་པར་བརྟེན་བུད་མེད་ཀྱི་ཐོབ་ཐང་
རྩོད་ལེན་གྱི་ཐོག་ལ་བུད་མེད་མང་པོའི་ཚེ་སྲོག་བཏང་བ་སོགས་འབད་བརྩོན་
ཆེན་པོ་བྱས་འབྲས་སུ། མཐའ་མ་འཛམ་གླིང་ཐོག་བུད་མེད་ཚོར་ཁྲིམས་ལུགས་
དམིགས་བསལ་བ་མང་པོ་བྱུང་ཡོད། འོན་ཀྱང་ང་ཚོ་བོད་ཀྱི་སྤྱི་ཚོགས་དང་ལོ་
རྒྱུས་ནང་བུད་མེད་ལ་དེ་ལྟ་བུའི་གཉའ་གནོན་དང་བཤུ་གཞོག་བཏང་རིགས་ཀྱི་
ལོ་རྒྱུས་ཚབས་ཆེ་བྱུང་མེད་ལ། བུད་མེད་ཀྱི་ཐོབ་ཐང་དང་། རང་དབང་གི་ཆེད་
དུ་ཚེ་སྲོག་ཤོར་བའི་ལོ་རྒྱུས་ཀྱང་མེད། དེར་བརྟེན་བུད་མེད་ལ་ཁྲིམས་ཐོག་ནས་
དམིགས་བསལ་གྱི་ཐོབ་ཐང་དེ་འདྲ་ཧ་ལམ་སྤྲོད་སྲོལ་བྱུང་མེད་པ་རེད་ཅེས་བརྗོད་
ཆོག ད་དུང་ང་ཚོའི་བོད་ཀྱི་གཏམ་དཔེར། བོད་ལ་བདེ་སྐྱིད་བྱུང་ན་རྒྱལ་པོ་ཨ་
ནེས་བྱས་ཀྱང་ཆོག་ཅེས་དང་། དམངས་ཁྲོད་བཤད་རྒྱུན་ལའང་། གཙོ་ཨ་ཕ་ཆེ་
ཡང་གཞི་ཨ་མར་འདྲི་དགོས་སོགས་རང་བཞིན་ངང་ཤོད་སྲོལ་ཡོད། ང་ཚོས་ནུབ་
ཕྱོགས་པའི་ལྟ་གྲུབ་དང་བུད་མེད་ཀྱི་ཐོབ་ཐང་ལ་ཞིབ་འཇུག་བྱས་ཏེ་ཤར་ཕྱོགས་
པའི་བུད་མེད་སྐོར་ལ་གླེང་མོལ་གནང་ན་ཡུལ་སྲོལ་དང་གོམས་གཤིས་སོགས་
ཕྱོགས་མང་པོ་ཞིག་ནས་བརྣག་ཐོག་གཙགས་འཁེལ་ཡོང་ཐབས་མེད། འོན་ཀྱང་
.



རབ་བྱུང་གི་ཐོག་ལ་མཐོང་ཕྱོགས། 191
མི་སྒེར་སོ་སོས་གཞན་གྱི་ལྟ་གྲུབ་ལ་སློབ་སྦྱོང་བྱས་ཏེ་ཤེས་པར་བྱས་ཚེ་དེ་ལ་སྐྱོན་
ཆ་གང་ཡང་མེད་ཀྱང་གཞན་གྱི་ལམ་དང་ལུགས་སྲོལ་བོད་པའི་སྤྱི་ཚོགས་ནང་
བཤད་བསྡད་པ་ཡིན་ན་རན་འཚམ་ཞིག་ཆགས་ཀྱི་མ་རེད།
སྔོན་མ་བོད་ནང་གི་འཚོ་བ་སྐྱེལ་སྟངས་ནི་གཞན་དང་མི་འདྲ་བ་ཞིག་
ཡོད། དཔེར་ན་ཚོང་ཞིག་རྒྱག་དགོས་ཀྱི་ཡོད་ཀྱང་ཕོ་ཁྱོ་གས་རྒྱག་པ་དང་། བུད་
མེད་ཀྱིས་ནང་གི་གཞི་བཟུང་སྟེ་བུ་ཕྲུག་དང་རྒས་འཁོགས་ལ་བདག་པོ་བྱེད་པ་
སོགས་སྒོ་ཕྱུགས་ལ་གཡོག་བྱེད་རྒྱུག་རྒྱུའི་འགན་ཁུར་ལུགས་སྲོལ་ཞིག་དར་ཡོད་
འདུག དེའི་རྒྱུ་མཚན་ནི་ཚོང་རྒྱག་པར་འགྲོ་དུས་བྱང་ཐང་ཐག་རིང་པོ་དེ་འདྲར་
སོ་སོ་གཅིག་པུ་རྟ་དང་། གཡག བོང་བུ་སོགས་དེད་ནས་འགྲོ་དགོས་པ་དེ་འདྲའི་
རིགས་མང་པོ་ཡོད་དུས་བུད་མེད་ཀྱིས་ལས་རིགས་དེ་དག་བྱེད་སྲོལ་མེད། དེང་
སང་གི་དུས་སུ་བུད་མེད་རྣམས་གནམ་གྲུ་དང་། མེ་འཁོར། འགྲུལ་འཁོར་སོགས་
ཀྱི་ནང་བསྡད་དེ་ཧ་ལམ་སྐྱེས་པ་ལས་རྒོད་པ་ལྟར་གྱིས་གང་སར་ཚོང་རྒྱག་པར་འགྲོ་
ཐུབ་ཀྱི་ཡོད་པ་ནི་བུད་མེད་ཚོས་འགན་བླངས་ན་ཕོ་མོ་ཁྱད་མེད་ཀྱི་ནུས་པ་མཚོན་
པ་དང་། ཁོར་ཡུག་ལ་འགྱུར་བ་སོང་བ་ཞིག་ཀྱང་ཡིན་སྟབས་བྱེད་སྒོ་མང་པོ་ཞིག་
ལའང་དེ་བཞིན་དུ་འགྱུར་བ་འགྲོ་བ་ཆོས་ཉིད་ཀྱིས་བཟློག་ཏུ་མེད་པ་རེད་སྙམ།
རབ་བྱུང་གི་ཐོག་ལ་མཐོང་ཕྱོགས།
སྔོན་དུས་བོད་ནང་ཆོས་ལུགས་ག་རེ་ཡིན་མིན་ལ་མ་ལྟོས་པར་ཆོས་བྱེད་དགེ་
འདུན་པ་དང་ཡོན་ཏན་ཅན་ཚང་མར་རང་བཞིན་གྱིས་དད་གུས་བརྩི་བཀུར་ཞུ་
སྲོལ་ཡོད། ཆོས་རྒྱལ་སྲོང་བཙན་སྒམ་པོས་གཏན་ལ་ཕབ་པའི་མི་ཆོས་གཙང་མ་
བཅུ་དྲུག་གི་ནང་དུའང་ཡོན་ཏན་ཅན་ལ་མཆོག་ཏུ་མཐོང་ནས་གོང་དུ་བཀུར་བ་



192 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཞེས་གསལ། རྗེས་སུ་རྒྱ་གར་གྱི་སློབ་དཔོན་ཨོ་རྒྱན་པདྨ་སཾ་བྷ་ཝ་དང་། མཁན་
ཆེན་ཞི་བ་འཚོ་ཡབ་སྲས་ལ་སོགས་པའི་པཎ་གྲུབ་མང་པོ་བོད་དུ་ཕེབས། བོད་
ཀྱི་ཆོས་རྒྱལ་དང་ལོ་པཎ་བཀའ་དྲིན་ཅན་མང་པོས་བསྟན་འགྲོར་ཕན་པའི་ཁུར་
ཆེན་པོ་བཞེས་ཏེ་སྟོན་པ་ཤཱཀྱ་ཐུབ་པའི་བསྟན་པ་དྲི་མ་མེད་པ་དར་སྤེལ་ཤུགས་
ཆེ་མཛད་པའི་ཉེར་ལེན་གྱིས་བོད་མིའི་སྤྱི་ཚོགས་ཁྲོད་ཆོས་ཀྱི་བག་ཆགས་ཆེན་
པོ་བཞག་ཡོད། བོད་མི་ཚོའི་ཉིན་རེའི་འཚོ་བའི་ནང་ཐོས་བསམ་སྒོམ་གསུམ་གྱི་
ཉམས་ལེན་ཇི་ལྟར་བྱེད་ཀྱི་ཡོད་མེད་ལ་མ་ལྟོས་པར་རྒྱུན་དུ་དཀོན་མཆོག་གསུམ་
ལ་དད་འདུན་གྱིས་མཆོད་པ་འབུལ་བ་དང་། ཁ་འདོན་དགེ་སྦྱོར་བྱེད་པ། ཕྱག་
འཚལ་དཀོར་སྦྱོང་། མཚམས་བསྙེན་སྒྲུབ་བྱེད་པ་སོགས་རྣམ་དཀར་དགེ་བའི་
ལས་ལ་བརྩོན་གང་ཐུབ་བྱེད། ལྷག་པར་དུ་ཁྱིམ་པ་མགོ་ནག་ཚོས་རབ་བྱུང་ངུར་
སྒྲིག་གི་སྡེར་མཆོག་ཏུ་བཀུར་བ་དང་། སོ་སོའི་ཁྱིམ་ཚང་གི་དཔལ་འབྱོར་འཁོས་
བབ་ལ་གཞིགས་ཏེ་བསྙེན་བཀུར་དང་སྲི་ཞུ་ཕུ་དུད་གང་ཐུབ་ཞུ་སྲོལ། རབ་བྱུང་
ངུར་སྨྲིག་པའི་སྡེས་ཀྱང་སངས་རྒྱས་བསྟན་པ་མི་ཉམས་རྒྱུན་འཛིན་ཆེད་ཐོས་བསམ་
སྒོམ་གསུམ་གྱི་བྱ་བར་རྩེ་གཅིག་ཏུ་བརྩོན་པ་དང་། ཁྱིམ་པ་སུན་འབྱིན་པའི་ལས་
སྤོང་བ་སོགས་ཁས་བླངས་པའི་བསླབ་ཁྲིམས་རྣམས་མིག་འབྲས་བཞིན་བསྲུངས་
ཏེ་བཞུགས་ཀྱི་ཡོད། དེང་སང་ཕྱི་དངོས་པོའི་ཡར་རྒྱས་དང་། དུས་ཀྱི་འགྱུར་
འགྲོས། མིའི་བསམ་བློ་གཏོང་ཕྱོགས་སོགས་ཀྱིས་རྐྱེན་པས་སྔ་མོའི་ལམ་ལུགས་
སྲོལ་བཟང་པོ་རྣམས་ཉམས་ཆག་ཕྱིན་ཏེ་ཆོས་བྱེད་དགེ་འདུན་དང་ཁྱིམ་པའི་
དབར་འདྲ་མཉམ་གྲུ་བཞི་ལྟ་བུར་གྱུར། ཁྱིམ་པས་རབ་བྱུང་བར་གུས་བརྩི་བྱེད་
སྟངས་ཞན་དུ་ཕྱིན་ཡོད་པ་ནི་རབ་བྱུང་པ་བྱེ་བྲག་རེ་ཟུང་གིས་བྱ་སྤྱོད་ལ་བལྟས་
ནས་ཡོང་གི་མེད་དམ་སྙམ།



རབ་བྱུང་གི་ཐོག་ལ་མཐོང་ཕྱོགས། 193
འོན་ཀྱང་དེང་སང་གི་གནས་སྟངས་ལ་བལྟས་པ་ཡིན་ན་དཀའ་ངལ་ག་རེ་
མཐོང་གི་འདུག་ཅེ་ན། ཕྱི་དངོས་པོའི་ཡར་རྒྱས་དང་། རྒྱས་སྤྲོས། ཁྲ་ཁྲ་ཟིང་
ཟིང་མང་པོ་ཆགས་པའི་ཤུགས་རྐྱེན་འོག་ཁྱིམ་པ་དང་རབ་བྱུང་ངུར་སྨྲིག་གི་སྡེའི་
བར་གྱི་འབྲེལ་བ་དང་འདུ་ཤེས་འཛིན་སྟངས་ཐོག་ཉམས་ཆག་ཕྱིན་ཡོད། སངས་
རྒྱས་ཀྱི་ཆོས་ལས་རས་ངུར་སྨྲིག་གི་མདོག་ཅན་ལྷེབ་ལྷེབ་ཆུང་ངུ་ཞིག་ལའང་རབ་
ཏུ་བྱུང་བའི་ན་བཟའ་རེད་ཅེས་གཙིགས་མཐོང་དང་བཅས་འགོམ་ཡུག་ལ་མི་ཤོར་
བར་བྱེད་པ་དང་། དེ་ལ་གུས་བརྩི་བྱས་ནས་ས་མཐོ་སར་སྐྱེལ་བ། རྟེན་རབ་བྱུང་
དགེ་ཚུལ་སློང་གི་སྐུའི་གྲིབ་མ་ལ་ཡང་མི་འགོམ་པ་སོགས་བཟང་པོའི་ཕྱག་སྲོལ་
ཉམས་ལེན་གྱིས་རང་ཉིད་བསོད་ནམས་གསོག་པ་དང་། ཆོས་ཀྱི་བྱིན་རླབས་
འཇུག་པ། སོ་སོའི་ཤེས་པ་གསལ་བ། ལས་སྒྲིབ་དག་པ་སོགས་བླང་དོར་གྱི་གནད་
ཆེ་ཆུང་ལ་མ་ལྟོས་པར་ཡོན་ཏན་གྱི་ཆ་མང་པོ་ཞིག་རང་བཞིན་ངང་གིས་འབད་
སྒྲུབ་བྱེད་བློ་རྒྱུད་ལ་འཇགས་ཐུབ་པའི་རྒྱུ་མཚན་བསྟན་ཡོད། །
སྔོན་མ་ང་ཚོ་སློབ་གྲྭར་འགྲོ་སྐབས་རབ་ཏུ་བྱུང་བའི་ན་བཟའ་བཞེས་པ་
ཞིག་ཕེབས་ཀྱི་ཡོད་ཚེ་ཁོང་ངོ་ཤེས་མིན་ལ་མ་ལྟོས་པར་མགོ་སྒུར་སྒུར་བྱེད་པ་
དང་། ལག་གཉིས་ཐལ་མོ་སྦྱར་བ། ཁ་ནས་བཀྲ་ཤིས་བདེ་ལེགས་ཞུ་བའི་ལུགས་
སྲོལ་བཟང་པོ་ཞིག་རང་གཤིས་ལ་འཇགས་ཡོད། དེ་བཞིན་བླ་སྤྲུལ་ཁག་ཕེབས་པ་
ཡིན་ན་ཆོས་ལུགས་གང་ཡིན་དང་བླ་མ་དེའི་རྒྱབ་ལྗོངས་ཤེས་མིན་ལ་མི་ལྟོས་པར་
མཇལ་ཁ་དང་ཕྱག་དབང་ཞུ་སྲོལ། དེ་བཞིན་ཕྱག་དཔེ་དང་སྐུ་འདྲ་གདན་འདྲེན་
ཞུ་སྐབས་ཕྱག་དཔེ་དང་སྐུ་དེ་ག་རེ་ཡིན་མིན་ལ་མ་ལྟོས་པར་ལམ་སང་མགོ་སྒུར་
སྐུར་བྱས་ནས་དེའི་འོག་ལ་འཛུལ་སྟེ་བྱིན་རླབས་ཞུ་བ་སོགས་མཆོག་གསུམ་ལ་
དད་གུས་ཞུ་བའི་གོམས་བྱང་ལུགས་སྲོལ་བཟང་པོ་ཞིག་ང་ཚོའི་རྒྱུད་ལ་འཇགས་



194
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཡོད། འོན་ཀྱང་དེང་སང་གཞོན་སྐྱེས་ཚོའི་ཁྲོད་སྔར་གྱི་ལུགས་སྲོལ་བཟང་པོ་
རྣམས་ཉམས་ཆག་ལྟ་བུས་བྱེད་སྟངས་བྱེད་ལུགས་ཆ་ནས་བཟང་པོའི་ཡོན་ཏན་
མི་མངོན་པར་གྱུར་ཟིན་འདུག
ཁྱིམ་པས་རབ་བྱུང་བ་རྣམས་གུས་བརྩི་ཞུ་སའི་གནས་སུ་མི་བཞག་པ་
དང་། ཁོང་རྣམ་པར་དགེ་འདུན་དཀོན་མཆོག་ལྟ་བུའི་འདུ་ཤེས་མི་འཛིན་
པ། རྟེན་སྐྱ་སེར་གྱི་ཁྱད་པར་མ་བརྩིས་པར་འདྲ་མཉམ་གྱིས་གྲོགས་འདྲིས་བྱས་
རྐྱེན་རང་ཉིད་རབ་བྱུང་ངུར་སྨྲིག་འཛིན་པའི་སྡེའི་ཁོངས་སུ་གཏོགས་པ་བརྗེད་
པ་ལྟ་བུས་དགེ་འདུན་པའི་ན་བཟའ་ཚུལ་བཞིན་མི་བཞེས་པ་དང་། ཁྱིམ་པ་ལྟ་
བུའི་དབུ་སྐྲ་འཇོག་པ། གསེར་དངུལ་གྱི་རྒྱན་ཆ་འདོགས་པ་སོགས་ཚུལ་མིན་གྱི་
སྤྱོད་ལམ་དར་ཡོང་དུས་སྒྲིག་ལམ་རྣམ་གཞག་ལ་ཉམས་ཆག་འགྲོ་བཞིན་ཡོད་པ་
གསལ་པོར་མངོན། སྤྱོད་ཚུལ་དེ་ལྟར་གནང་ཚེ་ཕྱི་ནས་དགེ་འདུན་པར་འཛིན་
པའི་ཆ་མཐོང་དང་གུས་བརྩི་ཉམས་པ་དང་། ནང་ནས་ཐོས་བསམ་སྒོམ་གསུམ་གྱི་
སློབ་གཉེར་ལ་འཐུས་ཤོར་ཤུགས་ཆེ་འགྲོ་ངེས། ཁྱིམ་པ་ཚོས་རབ་བྱུང་ངུར་སྨྲིག་
གི་སྡེ་དང་ཆོས་ཀྱི་བསྟི་གནས་རྣམས་དད་པ་དག་སྣང་སྦྱོང་བའི་ཐོག་ནས་གུས་
བརྩི་དང་སྤྱི་བཀུར་ཞུ་བ་དང་། ཆོས་བྱེད་དགེ་འདུན་པ་ཚོས་ཀྱང་བསླབ་པ་སློབ་
གཉེར་གྱིས་མཚོན་པའི་སྒྲིག་ལམ་རྣམ་གཞག་ཐོག་ནས་ཁྱིམ་པ་རྣམས་དྭངས་བ་
འདྲེན་ནུས་པའི་སྒོ་གསུམ་གྱི་མཛད་སྤྱོད་ལ་གཟབ་གྲུང་དམ་དོན་གནང་དགོས་
པ་ཡིན། དེར་བརྟེན་ཁྱིམ་པ་དང་རབ་བྱུང་བའི་སྡེ་གཉིས་ཀས་སོ་སོའི་རྟེན་དང་
ངོ་བོ་ཁྱད་པར་སོགས་ཤེས་པའི་ཐོག་ནས་ཕན་བདེའི་འབྱུང་གནས་སངས་རྒྱས་ཀྱི་
བསྟན་པ་རིན་པོ་ཆེ་ཡུན་གནས་ཐུབ་པར་ཕྱར་གྲུ་མཉམ་འདེགས་ཀྱི་མཛད་རྗེས་
འཇོག་གནང་གལ་ཆེ།



བོད་ཀྱི་ཆབ་སྲིད་སྐོར། 195
བོད་ཀྱི་ཆབ་སྲིད་སྐོར།
ང་ཚོ་བོད་པའི་ཆབ་སྲིད་ཀྱི་དཀའ་ངལ་ནི། མི་སྒེར་དང་ཁྱིམ་ཚང་སྒེར་པ་ཞིག་
གི་དཀའ་ངལ་ཙམ་མ་ཡིན་པར་མི་རིགས་དང་རྒྱལ་ཁབ་ཅིག་གི་དཀའ་ངལ་
རེད། དེ་ཡང་འཛམ་གླིང་མི་མང་སྤྱིར་ཕན་པའི་ཆོས་དང་རིག་གཞུང་ཐུན་མོང་
མ་ཡིན་པ་ཞིག་འཛམ་གླིང་འདི་ནས་རྩ་ཡལ་དུ་མི་འགྲོ་བའི་ཆེད་སྲུང་སྐྱོབ་ངེས་
པར་བྱེད་དགོས་པས། བོད་ཀྱི་ཆབ་སྲིད་དཀའ་ངལ་དེ་འཛམ་གླིང་གི་དཀའ་ངལ་
ཞིག་ཀྱང་རེད་ཅེས་བརྗོད་ན་མི་འགྲིག་པ་མེད། ཆོས་དང་། རིག་གཞུང་། སྐད་
ཡིག ཆས་གོས་སོགས་ཐ་དད་དུ་ཡོད་ཅིང་། ལོ་རྒྱུས་ཡུན་རིང་ལྡན་པའི་རྒྱལ་ཁབ་
ཅིག་ཕྱི་ལོ་ ༡༩༥༩ ལོར་རྒྱ་དམར་གུང་ཁྲན་ཏང་གིས་བཅིངས་འགྲོལ་གྱི་མིང་ཁ་
ལ་འཁྱེར་ནས་འབུ་ཆེས་ཆུང་ཟོས་བྱས་ཏེ་ཉམ་ཆུང་བོད་མིའི་ཐོག་ཏུ་དྲག་པོའི་
དམག་གི་ཚད་མཐོའི་འཕྲུལ་གསར་མཚོན་ཆ་སྣ་ཚོགས་བེད་སྤྱད་ནས་བོད་ཡུལ་
ཁྱོན་ཡོངས་སུ་རེ་ཞིག་ཁྲག་གིས་ཁེངས། ལག་ཏུ་མཚོན་ཆ་ཁབ་ཙམ་མེད་པའི་
ཉེས་མེད་བོད་མི་ཁྲི་ཚོ་མང་པོ་ཡ་ང་སྙིང་རྗེ་མེད་པར་དམར་གསོད་བཏང་ཡོད་
ནའང་། ད་དུང་རྒྱ་ནག་གཞུང་གིས་བོད་ཞི་བས་བཅིངས་འགྲོལ་བཏང་སྟེ་བདེ་
སྐྱིད་ཀྱི་ཕྱོགས་སུ་འཁྲིད་ཀྱི་ཡོད་སྐོར་རྒྱུན་དུ་ཤོད་བཞིན་ཡོད། འོན་ཀྱང་སྐབས་
དེ་དུས་བོད་མི་མང་པོ་ཞིག་སྐྱིད་པའི་རང་ཡུལ་དང་ཁ་བྲལ་ཏེ་གཞན་ཡུལ་དུ་བྲོས་
བྱོལ་ཡོང་དགོས་ཐུག་པ་དང་། གཞིས་སུ་འཁོད་པའི་བོད་མི་རྣམས་གུང་ཁྲན་ཏང་
གི་ཡ་ང་སྙིང་རྗེ་མེད་པའི་ཁྲིམས་མནར་མིང་འདོགས་སྣ་ཚོགས་འོག་དམྱལ་བ་མི་
ཡུལ་དུ་མྱོང་དགོས་བྱུང་བ་རེད།
ང་ཚོའི་ཆབ་སྲིད་ཀྱི་རང་དབང་དང་། ཆབ་སྲིད་ཀྱི་རྩོད་ལེན་དེ་ལྐུགས་པའི་
ཨུ་ཚུགས་ཙམ་མིན་པར་རྒྱུ་མཚན་དང་ལོ་རྒྱུས་གཞི་ལ་བཞག་སྟེ་ང་ཚོའི་མི་རིགས་



196
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དང་རྒྱལ་ཁབ་ཀྱི་གནད་དོན་དེ་ཐག་གཅོད་བྱེད་དགོས་པ་རེད་དྲན་གྱི་འདུག བོད་
རིགས་སུ་སྐྱེས་པ་ཚང་མས་ཆུང་དུས་ནས་དེའི་ཐོག་ལ་དོ་སྣང་དང་བསམ་གཞིག་
ངེས་ཅན་བྱེད་དགོས། གཞོན་སྐྱེས་ཚོར་གནའ་དེང་ཟུང་སྦྲེལ་གྱི་ཤེས་ཡོན་སློབ་
སྦྱོང་དམིགས་བསལ་ཞིག་སྤྲོད་ཐུབ་པ་བྱུང་ཚེ་ང་ཚོའི་རྒྱབ་ཁབ་ཀྱི་རང་དབང་
རྩོད་ལེན་བྱེད་རྒྱུ་དང་། མི་རིགས་ཀྱི་ངོ་བོ་མི་བརླག་པ། དེས་མཚོན་པའི་ཉིན་
རེའི་འཚོ་བའི་ནང་བེད་སྤྱོད་བྱེད་བཞིན་པའི་ཆོས་དང་རིག་གཞུང་ཡང་མ་བརླག་
པར་ཁུངས་བཙན་པོ་དང་ཡག་པོ་ཞིག་གནས་ཐུབ་ཀྱི་རེད་དྲན་གྱི་འདུག
འཛམ་གླིང་སྤྱི་ཡོངས་ནང་ཆབ་སྲིད་ཀྱི་གནས་སྟངས་ལོ་རེ་བཞིན་ལྟོས་ས་
ལྟོས་འཇོག་གིས་འགྱུར་བ་ཞིག་འགྲོ་བཞིན་ཡོད། དེ་འབྲེལ་ང་ཚོ་བོད་མི་ཚོས་
སོ་སོའི་རང་དབང་རྩོད་ལེན་གྱི་ཐོག་ལ་འབད་དགོས་པ་དང་། འདས་པའི་ལོ་
ཉི་ཤུ་སུམ་ཅུ་ཙམ་གྱི་ནང་ཚུན་ང་ཚོས་གཞི་འཇོག་ས་བཙན་བྱོལ་བོད་གཞུང་
དང་མི་མང་རེད། གཞུང་མང་གཉིས་ཀྱི་རྩོད་ལེན་གྱི་གཞི་འཛིན་ས་གཙོ་བོ་
སྤྱི་ནོར་༧གོང་ས་༧སྐྱབས་མགོན་རིན་པོ་ཆེའི་དགོངས་གཞི་ཡིན། དགོངས་
བཞེས་དེ་གཞིར་བཞག་པའི་ཐོག་ནས་རྒྱ་ཆེའི་མི་མང་དང་གྲོས་ཚོགས་ཀྱིས་དབུ་
མའི་ལམ་གྱི་སྲིད་བྱུས་ལ་རྒྱབ་སྐྱོར་ཞུས་ཤིང་། འཚེ་མེད་ཞི་བའི་ལྟ་གྲུབ་དེའི་
ཐོག་ནས་ང་ཚོས་བོད་ཀྱི་རང་དབང་རྩོད་ལེན་བྱས་དང་བྱེད་མུས་རེད། བོད་དེ་
བཞིན་ལོ་རྒྱུས་ཀྱི་ཆ་ནས་རང་བཙན་གཙང་མའི་རྒྱལ་ཁབ་ཅིག་ཡིན་པར་སོང་
དེ་འདྲའི་བསམ་ཚུལ་གྱི་ཐོག་ནས་ཆབ་སྲིད་ཀྱི་ལྟ་གྲུབ་ཅིག་ཀྱང་བཟུང་མཁན་
ཡོད། རྡོ་དོན་ང་ཚོའི་དམིགས་ཡུལ་རང་གི་ལུང་པར་ལོག་ཐུབ་པ་བྱས་ཏེ་བདག་
པོ་རྒྱག་རྒྱུ་དང་། སོ་སོའི་ཆོས་དང་། རིག་གཞུང་། སྐད་ཡིག་གིས་མཚོན་པའི་
མི་རིགས་ཀྱི་ངོ་བོ་མ་བརླག་པར་བྱེད་རྒྱུ་དེ་ཡིན་ཞིང་། ང་ཚོས་མི་ཡུལ་འོད་ཀྱིས་



བོད་ཀྱི་ཆབ་སྲིད་སྐོར། 197
བརྒྱངས། རང་ཡུལ་སྟོང་པར་མ་བཞག་པར་རྟེན་གཞི་འཛུགས་སྐྲུན་བྱེད་ཐུབ་པའི་
སྤོབས་པ་དང་གདེང་ཚོད་ལྡན་པའི་ཐོག་ནས་རྩོད་ལེན་བྱེད་དགོས་པ་ཞིག་རེད།
ཆབ་སྲིད་ཀྱི་གནས་སྟངས་དེ་འགྲེལ་བཤད་རྒྱག་དཀའ་བ་ཞིག་རེད་
སྙམ། ཁ་ཐུག་ལ་རང་བཙན་དགོས་ཡོད་ཟེར་བ་དང་། རང་སྐྱོང་དགོས་ཡོད་
ཟེར་སྐབས་དེ་ལ་རྒྱབ་སྐྱོར་དང་ངོས་ལེན་ཏག་ཏག་ཐོབ་མིན་ཆ་མ་འཚལ། ཆབ་
སྲིད་ཀྱི་ཐོག་ལ་སྐད་ཆ་བཤད་སྐབས་ངས་བལྟས་པ་ཡིན་ན་རྩེད་མོའི་རིགས་
ཤིག་རྩེ་སྟངས་ཀྱི་རྣམ་པ་མཐོང་གི་འདུག དཔེར་ན། རྐང་རྩེད་པོ་ལོའི་རུ་ཁག་
གཉིས་རྩེད་འགྲན་བྱེད་སྐབས་ཕྱོགས་གཉིས་ཐབས་བྱུས་དང་རྩེད་སྟངས་ལོགས་
སུ་ཡོད་ཀྱང་གཉིས་ཀའི་དམིགས་ཡུལ་ནི་ཁ་གཏད་ཀྱི་སྒོའི་ནང་པོ་ལོ་གང་མང་
བླུགས་ནས་ཕ་རོལ་ལས་རྣམ་པར་རྒྱལ་ཐུབ་པ་བྱེད་རྒྱུ་དེ་ཡིན་ཞིང་། ཁ་གཏད་ཀྱི་
ཞན་ཆ་ངོས་བཟུང་སྟེ་གོ་སྐབས་ལེན་ཐུབ་པ་དགོས། ང་ཚོས་ཀྱང་རྒྱུ་དེ་ལས་མི་
འདའ་བར་རྒྱལ་སྤྱི་དང་བྱེ་བྲག་རྒྱ་ནག་གི་སྲིད་བྱུས་ཀྱི་གནས་སྟངས་ལ་འགྱུར་
ལྡོག་གི་གོ་སྐབས་ལ་གཟིགས་ནས་བདེན་པའི་ཐོབ་ཐང་རྩོད་ལེན་བྱེད་དགོས་ཀྱི་
ཡོད། དེར་བརྟེན་ཚུར་ཕྱོགས་ནས་ལྐུགས་པ་ཨུ་ཚུགས་ཀྱིས་ལས་འགུལ་སྤེལ་ཚེ་
དམིགས་དོན་ལྟར་ཡོང་རྒྱུ་དཀའ་ལས་ཁག་པོ་ཡིན་པར་མཐོང་། བོད་ཀྱི་བདེན་
མཐའ་དེ་ང་ཚོའི་མི་ཐོག་གཅིག་གི་ནང་གསལ་སྲིད་པ་རེད་ལ། དེ་ལས་ལྡོག་
ཏེ་བདེན་མཐའ་གསལ་རྒྱུར་མི་ལོ་སྟོང་ཕྲག་མང་པོ་འགོར་སྲིད་པའང་རེད། མ་
འོངས་པའི་རྒྱ་ནག་གི་ཆབ་སྲིད་གནས་སྟངས་དེ་གང་འདྲ་ཞིག་ཏུ་འགྱུར་མིན་
ང་ཚོས་གནས་འཁེལ་ཚོད་བགམ་གཏན་ནས་བྱེད་མི་ཐུབ། མ་འོངས་མངོན་ཤེས་
ཤོད་མཁན་མང་པོ་བྱུང་ཡོད་ཀྱང་ཆབ་སྲིད་ཀྱི་ཐོག་ལ་མངོན་ཤེས་ཤོད་ཐུབ་མཁན་
ཕལ་ཆེར་མེད་པ་ལྟ་བུར་སྣང་། གང་ལ་ཞེ་ན། འཛམ་གླིང་སྤྱི་ཡོངས་ཀྱི་ཆབ་སྲིད་



198 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
འགྱུར་འགྲོས་དང་། ཁྱིམ་མཚེས་རྒྱལ་ཁབ་ཀྱི་ཆབ་སྲིད་འགྱུར་འགྲོས། ཁ་གཏད་
རྒྱལ་ཁབ་ཀྱི་ཆབ་སྲིད་ཀྱི་འགྱུར་འགྲོས་སོགས་སྲིད་ཇུས་མང་པོ་ཞིག་ལ་རག་
ལུས་ཡོད། དེར་བརྟེན་མངོན་ཤེས་དང་ལུང་བསྟན་ཤོད་མཁན་དེ་འདྲ་མ་བྱུང་བ་
རེད། ང་རང་ཚོ་བོད་པའི་གཏམ་དཔེར། འགྲོ་ཞི་མི་ལས་མཁས་པ་དང་། སྡོད་རི་
བོང་ལས་ཙོག་པ་ཟེར་བ་བཞིན་འགྲོ་སྐབས་འཇམ་ཐིང་ངེར་འགྲོ་ཐུབ་མཁན་ཞིག་
དང་སྡོད་དུས་ཙོག་གེར་སྡོད་ཐུབ་མཁན་ཞིག་དགོས་ཀྱི་ཡོད། དེ་འདྲའི་སྲིད་ཇུས་
ཤིག་གི་འོག་ནས་སོ་སོའི་དོན་དག་འགྲུབ་ཐུབ་པ་ཞིག་དགོས་པ་རེད།
བོད་ནང་ལ་རང་དབང་དང་ཐོབ་ཐང་ཡོད་མ་རེད་ཅེས་བརྗོད་པ་གཅིག་པུས་
ཕན་གྱི་མ་རེད། བོད་ཀྱི་རང་དབང་རྩོད་ལེན་ཆེད་གཙོ་བོ་བོད་ཕྲུག་ཚོར་ཤེས་ཡོན་
སྤྲོད་དགོས། ཤེས་ཡོན་ནི་ང་ཚོའི་འཐབ་རྩོད་ཀྱི་མཚོན་ཆ་ཡག་ཤོས་དེ་ཡིན། བོད་
ཕྲུག་ཅིག་ཆབ་སྲིད་པ་བྱེད་འདོད་ཡོད་ཚེ་ཐོག་མ་ཉིད་ནས་ཆབ་སྲིད་དང་འབྲེལ་
བའི་ཤེས་བྱ་ཡོན་ཏན་ལ་དོ་སྣང་དང་སློབ་སྦྱོང་བྱེད་དགོས་པ་ཡིན་ལ། དེའི་ཐོག་
ཚད་དང་ལྡན་པའི་སློབ་ཐོན་ལག་འཁྱེར་ཞིག་ཀྱང་འཐོབ་པ་བྱེད་དགོས། ང་ཚོའི་
སྤྱི་ཚོགས་ནང་ཆབ་སྲིད་ཐོག་ཤེས་བྱ་ཡོན་ཏན་གང་ཡང་མེད་པའི་ཆབ་སྲིད་པ་
མང་པོ་ཡོད་རེད། ཆུང་དུས་ཆབ་སྲིད་ཐོག་སློབ་སྦྱོང་བྱེད་རྒྱུ་མ་བྱུང་བའི་ཆབ་
སྲིད་པ་ཚོས་ངེས་པར་དུ་ཆབ་སྲིད་ཀྱི་ཤེས་བྱ་ཡོན་ཏན་ལ་དོ་སྣང་དང་སློབ་སྦྱོང་
ངེས་པར་གནང་དགོས།
ཆབ་སྲིད་པ་ཞིག་ཡིན་ཕྱིན་ངེས་པར་དུ་ཆབ་སྲིད་ཀྱི་ཤེས་ཡོན་གནས་ཚད་
གོང་མཐོར་གཏོང་དགོས་ཤིང་། སོ་སོར་རྒྱལ་ཁབ་ཡོད་མེད་ཀྱི་གནས་སྟངས་ལ་མ་
ལྟོས་པར་རང་ཉིད་ཀྱི་བསམ་བློའི་གནས་ཚད་དང་། འཁྱེར་སོ། གདེང་ཚོད། སྲིད་
ཇུས་སོགས་གཞན་ལས་ཁྱད་དུ་འཕགས་པ་ཞིག་དགོས་པ་ཡིན། དེ་ལྟར་ཡོང་བར་



འཕགས་བོད་མཛའ་འབྲེལ། 199
སྤྱིར་འཛམ་གླིང་གི་ཆབ་སྲིད་ལ་རྒྱུས་ལོན་དང་། བྱེ་བྲག་རྒྱ་ནག་གི་ཆབ་སྲིད་ཐོག་
དོ་སྣང་དང་ཤེས་རྟོགས་བྱེད་རྒྱུ་ཧ་ཅང་གལ་ཆེ།
ང་ཚོར་རྒྱལ་ཁབ་དང་། རྒྱུ་དངོས་པོ། ས་ཆ་སོགས་གང་ཡང་སྟོན་རྒྱུ་མེད་
ཀྱང་གཞན་ལ་སྨོན་མི་དགོས་པའི་ཐུན་མིན་ཆོས་དང་རིག་གཞུང་རྩ་ཆེ་ཞིག་
ཡོད་ཙང་དེའི་ཐོག་ནས་ང་ཚོའི་འཐབ་རྩོད་ལ་དམིགས་བསལ་གྱི་ནུས་པ་དང་
རྣམ་དཔྱོད་འདོན་རྒྱུ་ཡོད་རེད། དེར་བརྟེན་ང་ཚོས་སོ་སོའི་རྒྱལ་ཁབ་དང་། མི་
རིགས། ཆོས། རིག་གཞུང་། སྐད་ཡིག་བཅས་པའི་སྲུང་སྐྱོབ་བྱེད་ཆེད་ཆབ་སྲིད་
པ་ཚོའི་ངོས་ནས་རྣམ་དཔྱོད་རིགས་ལམ་ཡོད་རྒུ་བཏོན་ནས་རྒྱ་ནག་གཞུང་གི་ཆབ་
སྲིད་པ་ཚོ་ལས་རྣམ་པར་རྒྱལ་ཐུབ་པའི་འབད་བརྩོན་གནང་དགོས།
འཕགས་བོད་མཛའ་འབྲེལ།
ཕྱི་ལོའི་དུས་རབས་བདུན་པ་ཙམ་ནས་འཕགས་བོད་དབར་ཆོས་དང་། རིག་
གཞུང་། དཔལ་འབྱོར་སོགས་ཀྱི་འབྲེལ་བ་དམ་ཟབ་བྱུང་ཡོད། འཕགས་བོད་
གཉིས་ཀྱི་དབར་བཟང་ཕྱོགས་ཀྱི་འབྲེལ་བ་ཆུ་བོའི་རྒྱུན་བཞིན་གནས་ཡོད་པ་དེ་
ནི་ནམ་ཡང་འདོར་ཐབས་མེད་པ་ཞིག་ཡིན། ལྷག་པར་དུ་བོད་རྒྱལ་ཁབ་ནང་རྒྱ་
དམར་གྱིས་བཙན་འཛུལ་བྱས་ཏེ་བོད་མི་རྣམས་འུ་ཐུག་ཐབས་ཟད་ཀྱི་གནས་ལ་
གྱུར་བ་དང་། བོད་མི་མང་པོ་ཞིག་རང་ཡུལ་དང་ཁ་བྲལ་ཏེ་བཙན་བྱོལ་དུ་ཡོང་
དགོས་ཐུག་སྐབས་རྒྱ་གར་གཞུང་གིས་མས་བུ་ལ་བརྩེ་བ་བཞིན་བདག་སྐྱོང་གནང་
ཡོད་པ་མ་ཟད། བོད་ཀྱི་ཐུན་མོང་མ་ཡིན་པའི་རྩ་ཆེའི་ཆོས་དང་རིག་གཞུང་སྲུང་
སྐྱོབ་བྱེད་རྒྱུའི་མཐུན་རྐྱེན་ལེགས་པར་བསྐྲུན་གནང་ཡོད། དེར་བརྟེན་ང་ཚོ་བོད་
མི་སྐྱབས་བཅོལ་བ་ཚོས་རྒྱ་གར་གཞུང་མང་གི་བཀའ་དྲིན་མ་བརྗེད་པར་རང་



200
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཉིད་གང་དུ་གནས་པའི་ས་གནས་མི་མང་དང་མཐུན་སྒྲིལ་དམ་ཟབ་བྱེད་དགོས་
པ་ཧ་ཅང་གལ་ཆེར་མངོན། འདས་པའི་ལོ་ངོ་ལྔ་བཅུ་ལྷག་ཙམ་སྐྱབས་བཅོལ་
དུ་གནས་པའི་དུས་ཚོད་ལ་ཕྱི་མིག་ཅིག་བལྟས་ཚེ་སྤྱི་ཡོངས་ནས་འཕགས་བོད་
གཉིས་ཀྱི་འབྲེལ་བ་ཡག་པོ་བྱུང་ཡོད་ཀྱང་། རང་རེའི་བོད་མི་རེ་ཟུང་གིས་ལྷོད་
གཡེང་དང་དོ་སྣང་ཆུང་དྲགས་པའི་རྐྱེན་གྱིས་ཡུལ་མི་དང་བོད་མིའི་དབར་རྙོག་
གྲ་དང་འཁྲུག་རྩོད་རིགས་ཕྲན་བུ་བྱུང་མྱོང་ཡོད། མིའི་སྤྱི་ཚོགས་ནང་རྙོག་གྲ་
དང་འཁྲུག་རྩོད་རིགས་རྩ་བ་ནས་མི་ཡོང་བ་བྱེད་རྒྱུ་ཧ་ཅང་དཀའ་ལས་ཁག་པོ་
ཡིན་ནའང་། ང་ཚོ་བོད་མི་ཚོས་ཡུལ་མི་དང་མི་མཐུན་པ་ཆགས་ངེས་པའི་བྱ་ལས་
རིགས་ལ་དོ་སྣང་དང་འཛེམ་ཟོན་ངེས་པར་གནང་དགོས་པ་ཡིན། ང་ཚོ་བོད་མིའི་
སྤྱི་ཚོགས་ཁྲོད་རེ་ཟུང་དཔལ་འབྱོར་ཡག་པོ་ཆགས་དུས་ཡུལ་མིའི་མཐོང་སྣང་དུ་
མི་མཛེས་པའི་ལུས་ངག་གི་རྣམ་འགྱུར་མང་པོ་ཐོན་གྱི་ཡོད་པ་ནི་ང་ཚོ་ཚང་མའི་
མཐོང་ཆོས་སུ་གྲུབ་ཡོད། དཔེར་ན། སྣུམ་འཁོར་དང་སྦག་སྦག་སོགས་མི་ཚོགས་
ཁྱོད་མགྱོགས་པོ་གཏོང་བ་སོགས་འུར་སྒྲ་ཆེན་པོ་བྱེད་པ་དང་། ཡུལ་མི་ཉམ་ཆུང་
ཚོར་མཐོང་ཆུང་བྱེད་པ། ཚིག་ངན་ལ་འཛེམ་ཟོན་མི་བྱེད་པ། ཡུལ་ཆུ་བཏུང་ནས་
ཡུལ་ཁྲིམས་ལ་བརྩི་བཀུར་མ་ཞུ་བ་སོགས་བྱེད་ཀྱི་ཡོད། དེར་བརྟེན་ང་ཚོ་བོད་མི་
སྐྱབས་བཅོལ་བ་ཚོས་རང་ཉིད་སྐྱབས་བཅོལ་བ་ཞིག་ཡིན་པ་མ་བརྗེད་པའི་ཐོག་
ནས་རྒྱུན་དུ་ཡུལ་མིར་བསྟུན་མཁས་བྱེད་རྒྱུ་དང་། ཁོང་ཚོའི་མཐོང་སྣང་དུ་མི་
མཛེས་པའི་ལུས་ངག་གི་རྣམ་འགྱུར་རིགས་ལ་འཛེམ་ཟོན་ངེས་པར་གནང་དགོས་
པར་སེམས། ད་ལྟའི་ཆར་འཛམ་གླིང་ནང་ང་ཚོ་བོད་མི་ཚོ་ཡ་རབས་བཟང་སྤྱོད་
ལྡན་པའི་མི་རིགས་ཤིག་ཏུ་ངོས་འཛིན་བྱེད་ཀྱི་ཡོད་སྟབས། ང་ཚོས་བོད་མིའི་ཆེ་
མཐོང་དང་རིག་གཞུང་ལ་གནོད་གཞིའི་བྱ་སྤྱོད་རིགས་ནམ་ཡང་མི་བརྩམ་པར་



ཚོང་ལས་ཐོག་ནས་གཞན་ཕན། 201
སྤྱི་ནོར་༧གོང་ས་སྐྱབས་མགོན་རིན་པོ་ཆེའི་བཀའ་དགོངས་བཞིན་ཡུལ་མི་དང་
མཐུན་སྒྲིལ་དམ་ཟབ་བྱེད་རྒྱུར་ཤུགས་སྣོན་དང་། གནད་དོན་འདིའི་ཐད་བོད་མི་
ནང་ཁུལ་ཁ་ཏ་བསླབ་བྱ་བྱེད་པ་སོགས་བོད་མིའི་ཡ་རབས་བཟང་སྤྱོད་མི་ཉམས་
པ་གནང་དགོས་པ་ཡིན་ཞེས་བློ་དམན་པ་བདག་གིས་རང་དང་རང་འདྲ་བའི་བོད་
མི་སྐྱབས་བཅོལ་བ་ཚོར་དྲན་སྐུལ་གྱི་ཚུལ་དུ་བརྗོད་པ་ཡིན།
ཚོང་ལས་ཐོག་ནས་གཞན་ཕན།
ང་དང་ང་འདྲ་བའི་མི་མང་པོ་ཞིག་གིས་སྤྱི་ཚོགས་ནང་དཀའ་ལས་མང་པོ་བརྒྱབ་
ཡོད། སྤྱི་ཚོགས་ཁྲོད་སྡུག་དཀའ་ལས་བརྒྱབ་ནས་གྲུབ་འབྲས་ཐོན་པ་དང་མ་ཐོན་
པ་ཡོད་ལ། རྗེས་ལུས་ཐེབས་པ་དང་། འཐུས་ཤོར་ཕྱིན་པའི་རྐྱེན་གྱིས་མི་མང་པོ་
ཞིག་དཀའ་ངལ་ནང་ཚུད་པའང་མཐོང་མྱོང་། ཡང་འགའ་ཤས་དཔལ་འབྱོར་ཡར་
རྒྱས་ཆེན་པོ་ཕྱིན་ཏེ་འཇིག་རྟེན་ཁམས་ཀྱི་འདོད་ཡོན་ཡོད་ཚད་དབང་བ་ལྟ་བུར་ཕྱི་
དངོས་པོའི་ཐོག་དཀའ་ངལ་ཅི་ཡང་མེད་པ་དེ་འདྲ་མཐོང་རྒྱུ་འདུག ང་རང་གིས་
ལོ་ངོ་བཞི་བཅུ་ཞེ་གྲངས་ཙམ་སྤྱི་ཚོགས་འགྲིམས་པ་དང་། ཚོང་ལས་གཉེར་བའི་
ཉམས་མྱོང་གི་ཐོག་ནས་བཤད་ན། ལམ་ཟུར་དུ་རས་ཆུང་སྒང་ལ་མ་རྩ་སྒོར་མོ་
ལྔ་བཅུ་དྲུག་ཅུ་དང་བརྒྱ་ཉིས་བརྒྱ་གནད་པའི་ཅ་ལག་བཙོངས་ནས་སྡོད་མཁན་
ཞིག་མཐར་འཛམ་གླིང་ནང་གི་ཚོང་པ་སྙན་གྲགས་ཆེ་ཤོས་ཀྱི་ཁོངས་སུ་གཏོགས་
ཏེ་ཨ་རིའི་སྒོར་མོ་ས་ཡ་དང་། དུང་ཕྱུར། ཐེར་འབུམ་མང་པོའི་ཚོང་རྒྱག་མཁན་
དེ་འདྲ་དང་མཉམ་དུ་གྲལ་བསྟར་བསྒྲིགས་ཏེ་སྐད་ཆ་བཤད་མྱོང་ལ། བཟའ་བཏུང་
ཡང་བྱེད་མྱོང་། ཚོང་གི་འགྲོ་སྟངས་དང་ཚོང་འབྲེལ་བྱུང་བའི་གནས་སྟངས་ཤིག་
གི་འོག་ནས་ང་རང་གི་མྱོང་ཚོར་ནི། ཚོང་ལས་གཉེར་བའི་དམིགས་ཡུལ་ཆེ་ཆུང་



202
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ལ་མ་ལྟོས་པར་རང་གི་ཀུན་སློང་དང་སྤྱོད་ཚུལ་བྱེད་སྟངས་ཡག་པོ་ཞིག་དགོས་པ་
དང་། དེ་ལ་ཐོག་མར་དུས་ཡུན་རིང་པོ་འགོར་རུང་དེ་ལྟ་བུའི་ཚོང་ལས་ཀྱི་རྐང་པ་
བཙུགས་རྗེས་རིམ་བཞིན་བརྟན་པོ་ཞིག་ཆགས་ངེས། སོ་སོའི་ཚོང་ལས་རང་མགོ་
ཕྲན་བུ་ཐོན་སྐབས་གཞི་ནས་ཚོང་ལས་རྒྱ་ཆེ་རུ་གཏོང་བ་དང་། སྤུས་དག་ཏུ་གཏོང་
རྒྱུའི་བསམ་བློ་བཏང་སྟེ་དེའི་ཐོག་ཤུགས་རྒྱག་དགོས།
སྤྱི་ཚོགས་ཀྱི་ཞབས་ཞུ་དང་གཞན་ཕན་སྒྲུབ་རྒྱུ་དེ་ཡང་ཚོང་ལས་ཀྱི་བྱ་
གཞག་ནང་གལ་ཆེན་པོ་ཞིག་ཏུ་མཐོང་། དང་ཐོག་རང་གི་ཁོར་ཡུག་ནས་འགོ་
བཙུགས་ཏེ་རྒྱལ་སྤྱིའི་ཁོར་ཡུག་བར་རང་གི་ནུས་པས་ལྕོགས་ཚོད་ཀྱིས་ཞབས་
འདེགས་སྒྲུབ་དགོས། དེ་ཡང་ང་ཚོ་ནང་པ་སངས་རྒྱས་པའི་ཆོས་ལ་དད་མོས་དང་
ཡིད་ཆེས་བྱེད་མཁན་ཞིག་ལ་མཚོན་ན། ཚོང་པའི་ནང་ལའང་བྱང་ཆུབ་སེམས་
དཔའ་ཡོད་སྲིད་པ་ཞིག་ཡིན་ལ། རང་ཉིད་ཀྱི་ངོས་ནས་ཀྱང་ནང་པ་སངས་རྒྱས་
པའི་ཆོས་ལས་གསུངས་པའི་བྱམས་སྙིང་རྗེ་དང་བྱང་ཆུབ་སེམས་ལ་སོགས་པ་
སེམས་ཀྱི་ཡོན་ཏན་ཆ་ཙམ་རང་རྒྱུད་ལ་སྐྱེ་ཐབས་དང་ལག་ལེན་འགེལ་ཐབས་
ཀྱི་སྒོ་ནས་ཚོང་གཉེར་བྱེད་རྒྱུར་བརྩོན་བཞིན་ཡོད། ཚོང་གཉེར་བྱེད་སྐབས་རང་
གི་ཁེ་སྤོགས་གཅིག་པུར་མི་སེམས་པར་གཞན་ལ་ཕན་སེམས་ཀྱིས་ཚོང་གཉེར་
བྱས་ཚེ་ཚོང་དང་ཆོས་གཉིས་ཀ་སྟན་ཐོག་གཅིག་གི་སྟེང་ནས་སྒྲུབ་རྒྱུ་ཡོད་པར་
མངོན། ཚོང་གི་ཁེ་སྤོགས་ལས་གཞན་ལ་སྦྱིན་པ་གཏོང་བ་དང་། ཕྱག་མཆོད་
འབུལ་ལོགས་སུ་བྱེད་དགོས་དོན་མེད། །
སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་གིས། བོད་མི་མི་རེ་ངོ་རེར་
རང་གི་མི་རིགས་དང་། རང་གི་ཆོས་དང་རིག་གཞུང་། རང་གི་བསྟན་པ་ཆབ་
སྲིད་ཐོག་ལས་འགན་ཡོད་རེད་ཅེས་དུས་རྟག་ཏུ་བཀའ་སློབ་ལམ་སྟོན་གནང་གི་
-------------



ཚོང་ལས་ཐོག་ནས་གཞན་ཕན། 203
ཡོད་སྟབས། ཚོང་ལས་གང་འདྲ་ཞིག་གཉེར་རུང་གཙོ་བོ་ལུགས་དང་མཐུན་པ་
ཞིག་དགོས་པ་ང་རང་གིས་གལ་ཆེ་ཤོས་ཤིག་ལ་བརྩི་ཡི་ཡོད། དེ་ནི་ཆོས་དང་
འཇིག་རྟེན་གང་གི་ཆ་ནས་གཞན་ལ་ཕན་པ་ཙམ་དུ་མ་ཟད་རང་མི་རིགས་ཀྱི་
ངོ་བོར་ཡང་ཕན་ཐོགས་ཡོད་པ་ཞིག་རེད། ཚོང་ལས་གཉེར་ནས་རང་མགོ་ཐོན་
པ་བྱེད་རྒྱུ་དང་། དེ་བཞིན་ཚང་མས་སེམས་ཤུགས་བསྐྱེད་ནས་ཉམ་ཐག་སྐྱོ་པོའི་
རིགས་ལ་རོགས་པ་བྱེད་རྒྱུ་སོགས་གཞན་ཕན་གྱི་བསམ་བློ་མི་དམན་པ་ཞིག་
དགོས་གལ་ཆེན་པོར་མཐོང་། ང་ཚོ་བོད་རིགས་ཚོས་རྒྱུན་དུ་བོད་ཀྱི་ཆོས་དང་
རིག་གཞུང་རྩ་ཆེན་པོ་ཡིན་པ་དང་། འཛམ་གླིང་གི་མི་རིགས་གཞན་དང་མི་འདྲ་
བའི་བོད་པར་དམིགས་བསལ་གྱི་ཁྱད་ཆོས་ཡོད་ཚུལ་ཤོད་བཞིན་ཡོད། དེར་བརྟེན་
རང་རེ་བོད་པ་ཚོས་མཛུབ་མོ་ནང་དུ་གཏོད་ནས་རང་ཉིད་ཀྱིས་ད་ལྟ་བར་དུ་གཞན་
ལ་རོགས་རམ་ག་ཚོད་བྱས་ཡོད་མེད་ཐོག་བསམ་གཞིག་ཅིག་ངེས་པར་བྱེད་དགོས་
པ་ཡིན། དེ་མིན་སོ་སོའི་མི་ཚེ་ཧྲིལ་པོ་དངུལ་ཁོ་ནའི་དོན་དུ་བརྒྱུགས་ནས་བཟང་
པོའི་བྱ་བ་གཅིག་ཀྱང་སྟོན་རྒྱུ་མེད་ན། རང་ཉིད་དངུལ་གྱི་གཞན་དབང་དུ་ཚུད་པ་
ཙམ་ལས་མི་རིགས་སྤྱི་དང་། བྱེ་བྲག་བོད་མི་རིགས་ལ་ཕན་པའི་བྱ་བ་ཞིག་མིན་
སྟབས་དེར་ངོམ་སོ་བྱེད་རིན་གང་ཡང་མ་མཆིས།
དཔལ་འབྱོར་གྱི་རྒྱབ་རྟེན་གང་འཚམ་ཡོད་ཚེ་དེའི་ཐོག་ནས་སྤྱི་ཚོགས་ལ་
ཕན་པའི་བྱ་གཞག་མང་པོ་སྒྲུབ་ཐུབ་ངེས། ཤེས་ཡོན་དང་། ཆབ་སྲིད། འཕྲོད་
བསྟེན། རྩེད་རིགས། གཞས་སྣ་འཁྲབ་སྟོན་གྱིས་མཚོན་པའི་རྐང་བྲོ་གླུ་གཞས་
རིགས། སྤྱི་ཚོགས་ཞབས་ཕྱི་ཚོགས་སྡེ་ཁག རྒས་གསོ་ཁང་། བྱིས་གསོ་
ཁང་། ནད་པ་ཉམ་ཐག་རིགས་ལ་རང་གི་འབྱོར་འཁོས་ལ་གཞིགས་པའི་རོགས་
ཕན་བྱེད་རྒྱུ་ནི་གལ་ཆེན་པོ་མཐོང་གི་འདུག བོད་ནང་ལ་སློབ་གྲྭ་དང་། སྨན་



204 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཁང་། དེ་བཞིན་སྤྱི་ཚོགས་ཞབས་ཞུ་ཁང་འཛུགས་པའམ་དེ་འདྲའི་ཚོགས་སྡེ་
ཁག་ལ་དངུལ་གྱི་ཞལ་འདེབས་འབུལ་མཁན་བོད་རིགས་འགའ་ཤས་ཡོད་པ་རྣམས་
ལ་རྗེས་སུ་ཡི་རང་ཞུ་རྒྱུ་དང་། ཁོང་རྣམ་པའི་བྱ་གཞག་དེ་རིགས་ནི་ཧ་ལས་པའི་
རླབས་ཆེན་ཞིག་ཡིན་པར་ངོས་འཛིན་ཞུ་ཡི་ཡོད། །
ང་ཚོ་རང་དབང་ལུང་པའི་ནང་གནས་པའི་བོད་མི་ཚོས་རང་གི་རྒྱུ་དངོས་
པོ་རྣམས་བག་མེད་ལོངས་སྤྱོད་ཀྱིས་ཆུད་ཟོས་སུ་མ་བཏང་བར་བོད་མིའི་རྩ་དོན་
ཐོག་ལ་བེད་སྤྱོད་གཏོང་རྒྱུའི་བསམ་བློ་གཏོང་དགོས་པ་ཡིན། བོད་པའི་སྤྱི་ཚོགས་
ནང་ཤེས་ཡོན་གྱི་གོ་རྟོགས་ཆེ་རུ་འགྲོ་ཐུབ་ན་མིའི་རྣམ་དཔྱོད་དེ་ཡང་རང་བཞིན་
གྱིས་ཡར་རྒྱས་འགྲོ་བ་སྨོས་མེད་རེད། ང་ཚོས་ཤེས་ཡོན་ལྡན་པའི་བོད་ཕྲུག་མང་
པོ་སྐྱེད་སྲིང་བྱེད་རུང་ཁོང་ཚོ་ལྷག་བསམ་ལྡན་པ་ཞིག་མ་བྱུང་ཚེ་སྤྱི་ཚོགས་ནང་
ཕན་ཐོགས་ཀྱི་རེད་ཅེས་བརྗོད་དཀའ། ད་ལྟ་དང་འབྱུང་འགྱུར་གྱི་བོད་ཕྲུག་རྣམས་
ཤེས་སྤྱོད་གཉིས་ལྡན་ཞིག་བྱུང་ཚེ་སྤྱིར་འཛམ་གླིང་མི་མང་ལ་ཕན་པ་དང་། ཡང་
སྒོས་བོད་མི་རིགས་ལ་ཕན་པའི་མི་བཟང་པོ་ཞིག་ཆགས་ཐུབ་ངེས། ཕ་མ་ཚོས་
རང་གི་བུ་ཕྲུག་གི་ཤེས་ཡོན་ཐོག་འགྲོ་སོང་ཇི་ཙམ་གཏོང་དགོས་བྱུང་ཡང་གཏོང་
རྐྱང་བྱེད་དགོས་པ་ཡིན། འོན་ཀྱང་ང་ཚོའི་སྤྱི་ཚོགས་ནང་ཕ་མ་འགའ་ཞིག་གིས་
རང་གི་ཕྲུ་གུའི་ཐོག་དཔལ་འབྱོར་བེད་སྤྱོད་གཏོང་སྟངས་མ་ཤེས་པར་བུ་ཕྲུག་འཕྲོ་
བརླག་གཏོང་མཁན་དེ་འདྲ་ཡང་རེ་ཟུང་ཡོང་གི་ཡོད།
རྒྱ་གར་གྱི་མངའ་སྡེ་པན་ཇབ་ལྟ་བུར་མཚོན་ན། མངའ་སྡེའི་ནང་ནས་ཕྱུག་
ཤོས་དང་། དེར་ས་ཞིང་སོགས་ཀྱི་ཐོན་ཁུངས་ཡག་པོ་ཡོད་སྟབས་འཚོ་ཐབས་ཐད་
དཀའ་ངལ་དེ་ཙམ་ཆེན་པོ་ཡོང་གི་མེད་པ་མ་ཟད། མངའ་སྡེ་དེ་ནས་ཕྱི་རྒྱལ་ཡུལ་
གྲུ་ཨ་རི་དང་། ཁེ་ན་ཌ། ཨིང་ལེནྡྲ་སོགས་ཀྱི་ནང་གནས་སྤོས་བྱེད་མཁན་ཚོས་



བཙན་བྱོལ་ནང་གི་འོས་བསྡུའི་མྱོང་ཚོར། 205
མཉམ་རུབ་ཀྱིས་དཔལ་འབྱོར་འདུ་འགོད་བྱས་ཏེ་པན་ཇབ་མངའ་སྡེའི་ནང་གི་
ཞིང་པ་སྐྱོ་གྲས་ཚོར་རོགས་རམ་བྱེད་ཀྱི་ཡོད། ཁོང་ཚོས་ས་གནས་སུ་སྨན་ཁང་དང་
སློབ་གྲྭ་འཛུགས་པ་དང་། ལམ་ཁ་ཡར་རྒྱས་གཏོང་བ། སཱིག་ཆོས་ལུགས་ཀྱི་ལྷ་ཁང་
སྤུས་དག་དེ་འདྲ་བཞེངས་སྐྲུན་བྱེད་པ་སོགས་ཀྱི་ལས་གཞི་འདྲ་མིན་སྤེལ་གྱི་ཡོད་
རེད། དེ་མཚུངས་བོད་མི་ཚོས་ཀྱང་མཉམ་རུབ་ཀྱི་ཐོག་ནས་གཞིས་བྱེས་གང་སར་
ཡོད་པའི་རང་རིགས་བོད་མི་ཚོར་རོགས་རམ་གང་ཐུབ་བྱེད་པའི་ལས་གཞི་ཞིག་
འཛུགས་ཐུབ་པ་བྱུང་ཚེ། ཕྱིས་མི་དྲགས་ཀྱང་སྔ་དྲགས་མེད་སྙམ་པས་དེའི་ཐོག་
བསམ་བློ་གཏོང་དགོས་པ་གལ་ཆེར་མཐོང་། ལམ་སང་གྲུབ་འབྲས་ཐོན་རྒྱུ་དཀའ་
ཡང་རིམ་གྱིས་གང་འཚམ་ཕན་ཐོགས་ཐུབ་པའི་རེ་བ་ཞིག་ཏན་ཏན་ཡོད་ངེས།
བཙན་བྱོལ་ནང་གི་འོས་བསྡུའི་མྱོང་ཚོར།
སྤྱིར་འོས་བསྡུ་ནི་མང་གཙོའི་ཁེ་དབང་ཞིག་ཡིན་པས་འོས་བསྡུའི་སྒྲིག་གཞི་ལྟར་
ལག་བསྟར་བྱེད་དགོས་པ་ནི་སྨོས་ཅི་དགོས། ཕྲན་རང་གི་འོས་བསྡུའི་མྱོང་ཚོར་
ཐུང་ཙམ་ཞུས་ན། ཕྱི་ལོ་ ༢༠༡༠ ལོར་དྷ་ས་ས་གནས་འགོ་འཛིན་གྱི་སྔོན་འགྲོའི་
འོས་བསྡུ་བྱེད་སྐབས་མི་མང་ཚོས་གུས་པར་ཡིད་ཆེས་ཀྱིས་འོས་གྲངས་མཐོ་ཤོས་
བླུགས་ཡོད། སྐབས་དེ་དུས་ཕྲན་རང་ལ་འོས་གཞིར་ཞུགས་འདོད་དང་གྲ་སྒྲིག་
སོགས་གང་ཡང་མེད་རུང་འོས་གྲངས་མཐོ་ཤོས་སླེབས་པར་བརྟེན་མི་མང་གི་འོས་
ཤོག་ལ་སྣང་མེད་བསྐྱུར་འཇོག་མིན་པར་གུས་བརྩིའི་ཚུལ་གྱིས་དངོས་གཞིའི་འོས་
བསྡུར་ཆ་ཤས་བླངས། འོན་ཀྱང་སྐབས་དེའི་ས་གནས་འོས་བསྡུའི་འགན་འཛིན་
དང་ལས་བྱེད་འགའ་ཞིག་གིས་སྔོན་འགྲོའི་འོས་མི་རྩེ་ཏོག་གཉིས་གསུམ་ལས་
བརྒལ་ཏེ་འོས་མི་དྲུག་དངོས་གཞིའི་འོས་ཁོངས་སུ་བཏང་བ་རེད། དེར་བརྟེན་འོས་



206
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཤོག་གི་བརྒྱ་ཆ་ཁ་ཐོར་དུ་ཕྱིན་ཏེ་བརྩི་མེད་གཏོང་དགོས་བྱུང་ཡོད། སྐབས་དེའི་
ས་གནས་འགོ་འཛིན་གྱིས་སྒྲིག་གཞི་དང་འགལ་བའི་ཕྱག་ལས་མང་པོ་གནང་
ཡོད། ཁོང་གིས་རང་ཉིད་ས་གནས་འགོ་འཛིན་ཡིན་བཞིན་དུ་འོས་མིའི་ཁོངས་
སུ་ཞུགས་ཏེ་འོས་བསྡུའི་འགན་འཛིན་གྱི་ལས་ཀ་མུ་མཐུད་གནང་། གལ་ཏེ་རང་
ཉིད་ས་གནས་འགོ་འཛིན་གྱི་འོས་གཞིར་ཞུགས་འདོད་ཡོད་ཚེ་ཐོག་མར་ད་ལྟའི་
ལས་གནས་ནས་ངེས་པར་དུ་རྩ་དགོངས་ཞུ་དགོས་པ་ལས། རང་ཉིད་འོས་ཁོངས་
སུ་ཡོད་མུས་ཐོག་འོས་བསྡུའི་འགན་འཛིན་གྱི་ཕྱག་ལས་གནང་བ་ནི་སྒྲིག་གཞི་དང་
ཡོངས་སུ་འགལ་བ་ཞིག་རེད།
ཕྱི་ལོ་ ༢༠༡༤ ཟླ་ ༦ པའི་ས་གནས་འགོ་འཛིན་སྐབས་གསུམ་པའི་འོས་
བསྡུའི་སྐབས་ཕྲན་ནས་རང་གི་སྒེར་དོན་རྣམས་བསྐྱུར་ཏེ་ལོ་ངོ་གསུམ་རིང་རང་
ནུས་གང་ལྕོགས་དྷ་སའི་མི་མང་གི་ཞབས་ཞུ་སྒྲུབ་འདོད་ཀྱི་བསམ་པས་ཀུན་ནས་
བསླངས་ཏེ་འོས་གཞིར་ཆ་ཤས་བླངས་པ་ཡིན། དེ་སྐབས་རྒྱལ་ཡོངས་མང་གཙོ་
ཚོགས་པའི་ངོས་ནས་སྔོན་འགྲོ་དང་དངོས་གཞིའི་བགྲོ་གླེང་གོ་སྒྲིག་གནང་བར་
ཕྲན་ནས་ལྷག་བསམ་ཟོལ་མེད་ཀྱིས་ངོ་བཅར་ཆ་ཤས་བླངས་པ་དང་། དེ་བཞིན་
མི་མང་གི་གོ་རྟོགས་སླད་ཡིག་ཆ་མང་པོ་ཞིག་ཀྱང་འགྲེམས་སྤེལ་ཞུས། ཐེངས་
དེའི་སྔོན་འགྲོ་དང་དངོས་གཞིའི་འོས་བསྡུ་གཉིས་ཀར་གུས་པ་ཨང་རིམ་གཉིས་
པར་སླེབས་པ་དེས་སྔར་ལྟར་མི་མང་གིས་ཕྲན་ལ་རྒྱབ་སྐྱོར་གནང་མེད་པ་མཚོན་
ཕྲན་རང་ས་གནས་འགོ་འཛིན་གྱི་འོས་མིར་ཆ་ཤས་ལེན་དགོས་དོན་ནི། སྤྱི་
ནོར་༧གོང་ས་༧སྐྱབས་མགོན་རིན་པོ་ཆེའི་བཀའ་སློབ་དགོངས་དོན་རང་ཉིད་
སྒེར་གྱི་འཚོ་གོས་ཁོ་ན་མིན་པར་སྤྱི་པའི་ལས་དོན་སྒྲུབ་དགོས་པར་བསམས་པ་
དང་། རང་ཉིད་ཀྱི་ངོས་ནས་ད་བར་རང་དོན་འཚོ་གོས་ཀྱི་ཞར་ལ་སྤྱི་པའི་ལས་



བཙན་བྱོལ་ནང་གི་འོས་བསྡུའི་མྱོང་ཚོར། 207
དོན་སྣེ་མང་ཞིག་འགན་ཁུར་བླངས་མུས་ཡིན། འོན་ཀྱང་ས་གནས་འགོ་འཛིན་
གྱི་འོས་ཤོག་ཐོབ་ཚེ་ལོ་ངོ་གསུམ་རིང་སོ་སོའི་ཚོང་ལས་བསྐྱུར་ཏེ་དྷ་སའི་མི་མང་
གི་ཞབས་ཞུ་སྒྲུབ་འདོད་བྱུང་། ༧གོང་ས་མཆོག་ནས་ཆབ་སྲིད་ཀྱི་སྐུ་དབང་ཡོངས་
རྫོགས་མི་མང་ནས་འོས་འདེམས་བྱས་པའི་སྲིད་སྐྱོང་ལ་གནང་རྗེས་མི་མང་མི་རེ་
ངོ་རེའི་ངོས་ནས་ཀྱང་སྔར་ལས་ལྷག་པའི་སྤྱི་དོན་ལ་འབུངས་དགོས་པ་དང་། དྷ་
རམ་ས་ལ་ནི་ཆོས་ཕྱོགས་ནས་བྱིན་རླབས་ཅན་ཞིག་དང་། དབུས་བོད་མིའི་སྒྲིག་
འཛུགས་ཀྱི་བསྟི་གནས་ཡིན་གཤིས། འདས་པའི་ལོ་ངོ་བཅུ་ལྷག་ཙམ་ནས་བཟུང་
ཡུལ་སྐོར་སྤྲོ་འཆམ་གྱི་ཁྲོམ་ར་ཆེན་པོ་ཞིག་གྱུར་ཡོད། ཚོང་གི་ཁྲོམ་ར་ཆེ་བའི་
འཛམ་གླིང་ས་ཆ་གང་སར་ནག་ཉེས་ཅན་གྱི་བྱ་སྤྱོད་སྤེལ་མཁན་ཇེ་མང་དུ་འགྲོ་
བཞིན་ཡོད་པས་དྷ་སར་ཉེན་ཚབས་ཡོད་པ་ནི་སྨོས་མི་དགོས་པ་ཞིག་རེད། དེ་ནི་
དྷ་སའི་མི་མང་གི་འཚོ་བ་དང་ཐད་ཀར་འབྲེལ་བ་ཡོད། འདས་པའི་ལོ་ངོ་བཅུ་
ལྷག་ཙམ་ནང་དྷ་སའི་མི་མང་གི་གནས་སྟངས་བརྒྱ་ཆ་ ༨༠ ཙམ་འགྱུར་བ་ཕྱིན་
ཡོད་ཅིང་། དྷ་སར་གནས་སྡོད་བྱེད་མཁན་མང་པོ་ཞིག་ཕྱི་རྒྱལ་ཡུལ་གྲུ་དང་ས་
གནས་གཞན་དུ་གནས་སྤོ་བྱས་ཡོད། དེར་བརྟེན་ཕྱིས་སུ་དྷ་སར་གཞིས་ཆགས་
པ་རྣམས་ལ་ས་གནས་ཀྱི་ཁྲིམས་དང་ཁོར་ཡུག་ལ་གོམས་འདྲིས་ཡོང་རྒྱུར་ཕྲན་
ནས་གྲོགས་དན་རོགས་རམ་གང་ཐུབ་བྱེད་རྒྱུའི་འཆར་གཞི་བཏིངས་ཡོད། ད་དུང་
ཕྲན་གྱི་དམིགས་ཡུལ་གཞན་ཁག་ནི། ྋགོང་ས་མཆོག་གི་བཀའ་དགོངས་ལམ་
སྟོན་འོག་ཤར་བསྐྱོད་ཐོག་དམིགས་བསལ་སྐུ་ཕྱུར་དོ་དམ་བྱ་རྒྱུ་དང་གཅིག བཙན་
བྱོལ་བོད་མིའི་བཅའ་ཁྲིམས་དགོངས་དོན་དང་དབུས་བོད་མིའི་སྒྲིག་འཛུགས་ཀྱི་
བཀའ་དགོངས་ལམ་སྟོན་ལག་བསྟར་ཞུ་རྒྱུ་དང་གཉིས། ཁོར་ཡུག་གཙང་བཟོ་དང་
གཞུང་ལམ་ཡར་རྒྱས་གཏོང་ཕྱོགས་ཐད་ས་གནས་འབྲེལ་ཡོད་སོ་སོར་ཞུ་གཏུགས་



208 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
བྱ་རྒྱུ་དང་གསུམ། ས་གནས་མི་མང་བདེ་འཇགས་ཡོང་ཐབས་དང་རྒྱ་གར་ཡུལ་
མི་དང་བོད་མིའི་དབར་འབྲེལ་ལམ་སྔར་ལས་དམ་ཟབ་གཏོང་རྒྱུ་དང་བཞི། ས་
གནས་འགོ་འཛིན་ལས་ཁུངས་ཀྱི་ལས་འགན་དང་ཁྱབ་ཚད་རྣམས་མི་མང་ལ་ངོ༌
སྤྲོད་གསལ་པོ་ཡོང་ཐབས་དང་ལྔ། མི་མང་གི་བདེ་སྡུག་རྣམས་དབུས་བོད་མིའི་
སྒྲིག་འཛུགས་དང་ཧི་མ་ཅལ་མངའ་སྡེའི་གཞུང་ལ་ཞུས་ཏེ་དོན་ཕན་ལྡན་པ་ཡོང་
ཐབས་བྱ་རྒྱུ་དང་དྲུག ས་གནས་ཡུལ་ཁྲིམས་སྐོར་མི་མང་ལ་གོ་རྟོགས་སྤེལ་རྒྱུ་དང་
བདུན་བཅས་སོ།།
“ ཐེངས་འདིར་ཕྲན་རང་ས་གནས་འགོ་འཛིན་གྱི་འགན་ཁུར་ལེན་རྒྱུར་མི་
མང་ནས་རྒྱབ་སྐྱོར་དེ་ཙམ་ཐོབ་མེད་ཀྱང་རང་ཉིད་ཀྱིས་དམིགས་ཡུལ་དང་དམ་
བཅའ་བརྟན་པོ་བཟུང་སྟེ་འོས་མིར་ཆ་ཤས་བླངས་པ་ཡིན། མཐའ་དོན་རང་ངོས་
ནས་བོད་མིའི་སྤྱི་ཚོགས་ལ་ཞུ་སྐུལ་བྱ་རྒྱུ་ཞིག་ཡོད། དེ་ཡང་མང་གཙོའི་ཁེ་དབང་
ལོངས་སུ་སྤྱད་དེ་འོས་བསྡུར་ཆ་ཤས་ལེན་རྒྱུ་ནི་རང་ཉིད་ཀྱི་འོས་འགན་ཞིག་ཡིན་
ལ། ཐོབ་ཐང་ཞིག་ཀྱང་ཡིན་པས་ངེས་པར་འོས་འཕེན་དགོས་ཀྱི་ཡོད། འོས་མ་
འཕེན་པའི་སྔོན་ཚུད་ནས་འོས་མི་ཚོའི་ཤེས་ཡོན་དང་། ལྷག་བསམ། འཇོན་
ཐང་། ཉམས་མྱོང་ལ་བརྟག་དཔྱད་གནང་དགོས་པ་ལས་ཁོང་ཚོའི་ཞལ་ནས་གང་
གསུངས་ལ་ཡིད་ཆེས་བློས་འགེལ་བྱེད་མི་ཉན། འོས་གཞིར་ཆ་ཤས་ལེན་མཁན་
ཚོའི་ངོས་ནས་ཀྱང་སྤྱི་དོན་ཁ་ལ་ཁྱེར་ནས་རང་དོན་ཁོག་བཅངས་མ་ཡིན་པར་
འདྲ་དྲང་ཁ་ཞེ་གཉིས་མེད་གནང་དགོས་པ་གལ་ཆེ། ད་ལྟ་ང་ཚོ་སྐྱབས་བཅོལ་བའི་
གནས་སྐབས་སུ་འགན་ཆེན་པོ་ཞིག་ཡོད་པ་ནི། ཆབ་སྲིད་པའམ་འགོ་ཁྲིད་སུ་ཞིག་
ཡིན་ཡང་སྤྱི་དོན་སེམས་ལ་བཅངས་ནས་གཏམ་བཤད་དང་འཆར་གཞི་གསལ་
བསྒྲགས་བྱེད་དགོས་པ་ཡིན། དེ་མིན་མང་གཙོའི་རྒྱལ་ཁབ་གཞན་གྱི་ཆབ་སྲིད་



མཇུག་བསྡུའི་གཏམ། 209
པ་དང་འགོ་ཁྲིད་ཚོའི་ལད་ཟློས་བྱས་ཏེ་གཏམ་བཤད་བྱེད་པ་ནི་ཉག་ཕྲ་བའི་ད་ལྟའི་
གནས་སྐབས་འདིར་འོས་འཚམས་ཤིག་མ་ཡིན། སྒྲུབ་ཐུབ་ངེས་ཀྱི་འཆར་རྩིས་ཐོག་
ནས་གཏམ་བཤད་བྱེད་དགོས་པ་ལས་འོས་ཤོག་འཐོབ་བྱེད་དུ་འུར་གཏམ་སྨྲ་བ་ནི་
མི་མང་ལ་མགོ་སྐོར་བཏང་བ་ཞིག་ལས་མ་འདས། ང་ཚོ་སྐྱབས་བཅོལ་བའི་ཆབ་
སྲིད་པ་དང་འགོ་ཁྲིད་ཚོས་གཞན་གྱི་ལད་མོ་མ་ཡིན་པར་རང་གིས་ཁ་ཡོད་ལག་
ཡོད་ཀྱི་ལས་དོན་གང་ཞིག་སྒྲུབ་ཐུབ་པ་རྣམས་འཆར་གཞིར་བཀོད་དེ་མི་མང་ལ་
གཏམ་བཤད་བྱེད་དགོས་པ་གལ་ཆེར་མཐོང་། ད་ལྟའི་གནས་སྐབས་འདིར་བོད་མི་
ནང་ཁུལ་རྡོག་རྩ་གཅིག་སྒྲིལ་བྱེད་དགོས་པའི་དུས་ཚོད་ཅིག་ཡིན་སྟབས་འོས་མིར་
ཆ་ཤས་ལེན་མཁན་སུ་ཞིག་ཡིན་ཡང་ཕན་ཚུན་དམའ་འབེབས་ཀྱིས་གཅིག་ཤོས་
ཀྱི་ཆེ་མཐོང་ལ་གནོད་གཞིའི་གཏམ་བཤད་མི་བྱེད་པ་དང་། ཚགས་ཤོག་དང་དྲ་
རྒྱ་སོགས་བརྒྱུད་ལམ་ཁག་གི་ནང་འགྲེལ་བརྗོད་ལོག་པ་བྱེད་མི་ཉན། དེ་ལྟར་བྱུང་
ཚེ་ང་ཚོ་བོད་མིའི་ཆིག་སྒྲིལ་གྱི་ནུས་པ་ཉམས་དམས་སུ་འགྲོ་ངེས་པས་འོས་མིར་ཆ་
ཤས་ལེན་མཁན་ཚོས་ཕན་ཚུན་འཆམ་མཐུན་དང་། དྲང་བདེན་གྱི་ཐོག་ནས་འོས་
བསྡུའི་འགྲན་རྩོད་ནང་ཞུགས་དགོས་པ་ཡིན། དེ་མིན་རང་བཙན་ཡོད་པའི་རྒྱལ་
ཁབ་ཀྱི་ཆབ་སྲིད་པ་ཚོ་དང་ང་ཚོ་སྐྱབས་བཅོལ་བའི་ཆབ་སྲིད་པའི་གནས་བབས་
མི་གཅིག་ཀྱང་བྱེད་བབས་གཅིག་པར་འགྱུར་ངེས།
མཇུག་བསྡུའི་གཏམ།
གཞིས་བྱེས་གཉིས་སུ་བཞུགས་པའི་བོད་མི་རིགས་ཀྱི་ཁྲག་རྒྱུན་རྒྱུ་བའི་བོད་མི་ཙམ་
ཟན་ཡོངས་ཀྱི་སྙན་ལམ་དུ། དེབ་འདིར་ཁོ་བོའི་སྐྱེད་བྱེད་སྒང་པ་བདེ་སྐྱིད་ཕུན་
ཚོགས་ལགས་ནས་གསུངས་པའི་འབྲོག་བྱ་སྒང་པའི་ལོ་རྒྱུས་དང་། མ་འོངས་པའི་



210
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
མི་རབས་ཚོས་བཙན་བྱོལ་ནང་སྐྱེས་ཤིང་འཚར་ལོངས་བྱུང་བའི་བོད་མི་ཚོའི་སྐྱིད་
སྡུག་ཤེས་རྟོབ།ས་ཡོང་རེས་ཁོ་བོ་བཙན་བྱོལ་ནང་སྐྱེས་ནས་ད་ལྟ་བར་གྱི་མི་ཚེའི་
སྐྱིད་སྡུག་སྣ་ཚོགས་ལས་འཕྲོས་པའི་མྱོང་གཏམ་དང་། བསམ་ཚུལ། རེ་འདུན་
སོགས་ཡིག་ཐོབག་ཏུ་བཀོད་དེ་དཔར་སྐྲུན་བྱེད་རྒྱུའི་འབད་རྩོལ་ཞུས་ཡོད།
གཞིས་བཞུགས་རྒྱ་ཆེའི་བོད་མི་སེར་སྐྱ་ཕོ་མོ་རྒན་གཞོན་བར་གསུམ་ཚང་
མར་ང་དང་ང་འདྲ་བའི་བཙན་བྱོལ་ནང་འཚར་ལོངས་བྱུང་བའི་བོད་མི་ཚོའི་
སེམས་ཀྱི་བདེ་སྡུག་ཞུ་དགོས་པ་གལ་ཆེར་མཐོང་། སྔ་དུས་བོད་ནང་བོད་མི་ཚོས་
སོ་སོའི་ཆོས་དང་རིག་གཞུང་སྐད་ཡིག་དང་བཅས་པ་གཅེས་ཉར་ཐོག་ཞི་བདེ་
བག་ཕེབས་ཀྱི་འཚོ་བར་རོལ་ཞིང་ཡོད། འོན་ཀྱང་གློ་བུར་དུ་རྒྱ་དམར་ཀླ་ཀློའི་
དཔུང་ཚོགས་ཀྱིས་སྔར་གྱི་ལོ་རྒྱུས་སོགས་ལ་བརྩི་མེད་རྡོག་རོལ་བཏང་སྟེ་དྲག་
པོའི་དམག་གིས་བོད་དེ་བཙན་བཟུང་གིས་བོད་ཞི་བས་བཅིངས་འགྲོལ་བཏང་
ཟེར་བ་དང་། བཀས་བཀོད་རྒྱུན་འཛིན་ཞིང་བྲན་ལམ་ལུགས་རྩ་མེད་བཏང་ཟེར་
བ། རིག་གནས་གསར་བརྗེ་ཟེར་བ་སོགས་མིང་འདོགས་སྣ་ཚོགས་འོག་བོད་མི་
རྣམས་ལ་སྡུག་སྦྱོང་མནར་གཅོད་ཚད་མེད་བཏང་ཡོད། ད་དུང་གནམ་ས་བླ་འོག་
ལྟ་བུའི་འཕོ་འགྱུར་དང་། འཕུར་མཆོངས་ལྟ་བུའི་ཡར་རྒྱས་ཞེས་ཐ་སྙད་སྙན་པོ་དེ་
འདྲ་སྤྱད་དེ་བོད་ནང་ཡར་རྒྱས་གཏོང་ཁུལ་ཤོད་བཞིན་ཡོད་ཀྱང་། དོན་དངོས་ཐོག་
བོད་ནང་རང་བྱུང་གཏེར་ཁ་སྔོག་བཏོན་སོགས་རྩ་ཆེའི་རིག་དངོས་རྣམས་རྒྱ་ནག་ཏུ་
འོར་འདྲེན་བྱས་དང་བྱེད་པཞིན་ཡོད། གཞིས་བཞུགས་བོད་མི་རྣམས་དམར་པོའི་
བཙན་ཁྲིམས་དམ་པོའི་འོག་འགྲོ་སྡོད་སོགས་ཀྱི་རང་དབང་སྤུ་ཙམ་མེད་ཁར། ཆོས་
དད་རང་མོས་དང་རྒྱལ་གཅེས་ཆོས་གཅེས་ཞེས་ལས་དོན་རུ་ཁག་བཙུགས་ཏེ་དགོན་
པ་དང་གྲྭ་བཙུན་ལ་སྟངས་འཛིན་བྱེད་པ་དང་། རྒྱ་ནག་དམར་གཞུང་ལ་བོད་མིའི་



མཇུག་བསྡུའི་གཏམ། 211
བདེ་སྡུག་ཞུས་ཚེ་ཁ་བྲལ་རིང་ལུགས་པ་དང་། རྒྱལ་ཁབ་ཀྱི་བརྟན་བརླིང་དང་བདེ་
འཇགས་ལ་གནོད་སྐྱོན་ཟེར་བ་ལ་སོགས་ཞྭ་མོ་སྣ་ཚོགས་གཡོགས་ཏེ་རྡུང་རྡེག་ཚ་
ནན་གཏོང་གི་ཡོད། བྱེས་འབྱོར་བོད་མི་རྣམས་ནི་གཙོ་བོ་༧གོང་ས་༧སྐྱབས་
མགོན་རིན་པོ་ཆེའི་ཐུགས་རྗེ་བཀའ་དྲིན་འོག་རྒྱ་གར་གཙོས་པའི་རང་དབང་རྒྱལ་
ཁབ་ཁག་ནང་རང་དབང་གི་འཚོ་བར་རོལ་བཞིན་ཡོད། འོན་ཀྱང་ང་ཚོའི་སེམས་
ནང་རང་གི་ཕ་ཡུལ་བོད་དང་གཞིས་བཞུགས་བོད་མི་རྣམས་དྲན་བཞིན་ནམ་ཞིག་
རང་ཡུལ་བོད་དུ་ལོག་རྒྱུའི་འདུན་པ་ཤུགས་དྲག་བཅངས་བ་དང་སྤྲུག་ས་། གཞིས་
བཞུགས་བོད་མིའི་དཀའ་སྡུག་ཚོར་བཞིན་ཡོད་ཅེས་དང་། ད་དུང་གཞིས་བཞུགས་
བོད་མིས་བོད་ཀྱི་རྩ་དོན་ཆེད་སྐུ་ལུས་མེར་སྲེག་གི་ངོ་རྒོལ་སྙིང་སྟོབས་དང་བྱས་རྗེས་
ལ་རྗེས་སུ་ཡི་རང་ཞུ་བཞིན་ཡོད་ཅེས་ཞུ་འདོད་བྱུང་།
ད་ལྟའི་དུས་འདིར་ང་ཚོ་གཞིས་བྱེས་བོད་མི་ཚང་མས་མཐུན་སྒྲིལ་རྡོག་རྩ་
ལག་གདང་གཅིག་དུ་སྦྲེལ་ཏེ་བོད་མིའི་སྐྱིད་སྡུག་མཉམ་མྱོང་དོན་འཁྱོལ་བྱེད་
དགོས་པ་ཡིན། དེ་མིན་ཆོལ་ཁ་ཆོས་ལུགས་དང་ལུང་ཚན་སོགས་ཀྱི་འཐེན་
འཁྱེར་འོག་བོད་མི་ནང་ཁུལ་འཆམ་མཐུན་མ་བྱུང་ཚེ་དགྲ་དགའ་གཉེན་སྡུག་
ཞིག་ལས་མ་འདས། དེར་བརྟེན་ང་ཚོས་མཐུན་སྒྲིལ་ལ་རྒྱ་དམ་བཟུང་གིས་སོ་
སོའི་དམིགས་དོན་གྱི་ཕྱོགས་སུ་གཅིག་ཏུ་འབུངས་དགོས། ལྷབ་པར་དུ་གཞོན་
སྐྱེས་ཚོས་ཆང་རག་དང་མྱོས་རྫས་སོགས་ལོངས་སུ་སྤྱད་དེ་བག་མེད་ཀྱི་འཚོ་
བར་རོལ་ནས་སྡོད་མི་ཉན། ང་ཚོས་རང་གི་མི་རིགས་དང་། རྒྱལ་ཁབ། རྩ་
ཆེའི་ཆོས་དང་རིག་གཞུང་གི་ཆེད་དུ་ཕྱར་གྲུ་མཉམ་འདེགས་ཀྱིས་དཀའ་ངལ་
ཐམས་ཅད་ལས་རྣམ་པར་རྒྱལ་བའི་འབད་རྩོལ་བསྟེན་དགོས། ང་ཚོའི་འཐབ་
རྩོད་ནི་བདེན་པའི་འཐབ་རྩོད་ཅིག་ཡིན་སྟབས་ནམ་ཞིག་རྒྱལ་ཁ་འཐོབ་ངེས་



212
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཡིན་པས་སེམས་ཤུགས་གཏན་ཆག་མི་ཉན། བོད་མི་ཚོས་རང་རང་གི་ནུས་པ་
དང་འཇོན་ཐང་ལ་གཞིགས་པའི་བོད་རྩ་དོན་ལ་སྨན་པའི་ལས་འགན་རེ་ངེས་
པར་སྒྲུབ་དགོས་ཞེས་ཁོ་བོས་རང་རེ་སྤུན་ཟླ་བོད་རིགས་ཚང་མར་དྲན་སྐུལ་གྱི་
ཚུལ་དུ་བརྗོད་རྒྱུ་ཡིན།
མཐའ་དོན་ལྷ་དང་བཅས་པའི་འགྲོ་བ་ཡོངས་ཀྱི་འདྲེན་མཆོག་བླ་ན་མ་
མཆིས་པ་འཛམ་གླིང་ཞི་བདེའི་འཁོར་བསྒྱུར་ཆེན་པོ། སྤྱི་ནོར་ྋགོང་ས་ྋསྐྱབས་
མགོན་ྋརྒྱལ་དབང་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་སྐུ་ཚེ་
ྋཞབས་པད་སྲིད་མཐར་བརྟན་ཅིང་། ཐུགས་ཀྱི་བཞེད་དོན་མཐའ་དག་གེགས་
མེད་ལྷུན་གྱིས་འགྲུབ་པ་དང་། གཞིས་བྱེས་བོད་རིགས་སྤུན་ཟླ་རྣམས་མཉམ་
འཛོམས་ཀྱིས་རང་དབང་བདེ་སྐྱིད་དཔལ་ལ་མགྱོགས་ནས་མྱུར་དུ་རོལ་རྒྱུ་ཡོང་
བའི་བཀྲ་ཤིས་སྨོན་ལམ་གྲངས་མེད་དང་བཅས། ཕྱི་ལོ་ ༢༠༡༤ ཟླ་ ཚེས་ ཉིན་
སྒང་པ་བདེ་སྐྱིད་ཟླ་བ་རིན་ཆེན་གྱིས་ཕུལ་བ་དགེའོ།། །།
སྒང་པ་བདེ་སྐྱིད་ཟླ་བ་རིན་ཆེན་ལགས་ངོ་སྤྲོད།
སྒང་པ་བདེ་སྐྱིད་ཟླ་བ་རིན་ཆེན་ལགས་ནི། ཕྱི་ལོ་ ༡༩༦༤ ལོར་ཡབ་སྒང་པ་
བདེ་སྐྱིད་ཕུན་ཚོགས་དང་ཡུམ་ཚེ་རིང་དབྱངས་སྒྲོན་གཉིས་ཀྱི་རིགས་མྱུག་ཏུ་
འཁྲུངས། ༡༩༧༠ ལོར་ནང་མི་དང་ལྷན་དུ་རྒྱ་གར་ལྷོ་ཕྱོགས་སྦེལ་ཀོབ་བོད་མིའི་
གཞིས་སྒར་དུ་གནས་སྤོས་ཀྱིས་བཙན་བྱོལ་བོད་མིའི་གཏན་སློབ་ཏུ་སློབ་ཞུགས་
བྱས། ༡༩༧༧ ལོར་སྦེལ་ཀོབ་ལྷ་མོའི་ཟློས་གར་ཚོགས་པའི་ཚོགས་མིར་ཞུགས་ཏེ་
འཁྲབ་ཚན་སྣ་ཚོགས་ཀྱི་ཐུགས་འགན་བཞེས། ༡༩༨༠ ལོར་དྭང་སློབ་ནང་འཛུལ་
ཞུགས་ཀྱིས་སྐབས་བབ་རང་འཁྲིའི་དྲག་སྦྱོང་གནས་ཚད་མཐོར་ཕྱིན་གནང་



པནས་པ
སྒང་པ་བདེ་སྐྱིད་ཟླ་བ་རིན་ཆེན་ལགས་ངོ་སྤྲོད། 213
སྟེ། དྭང་སློབ་དབུས་དྲག་རྩལ་སློབ་ཁང་གི་དགེ་རྒན་གནང་། དེ་ནས་རང་གཞུང་
གི་བཀའ་འབྲེལ་བཞིན་བཞུགས་སྒར་དྷ་རམ་ས་ལར་ཆེད་བཅར་གྱིས་ལོ་ངོ་གསུམ་
ལྷག་རིང་༧གོང་ས་༧སྐྱབས་མགོན་ཆེན་པོ་མཆོག་གི་སྐུའི་སྲུང་བྱའི་ཞབས་ཞུ་ཧུར་
བསྐྱེད་ཞུས། ༡༩༩༦ ལོར་གངས་ལྗོངས་བོད་ཀྱི་འགྲིམ་འགྲུལ་ལས་ཁང་གསར་
འཛུགས་ཀྱིས་དེ་འབྲེལ་ཚོང་གཉེར་གྱི་རྒྱུད་རིམ་ནང་བོད་རིགས་གཞོན་སྐྱེས་བཞི་
བཅུ་ལྷག་ཙམ་ལ་ལས་དོན་ཉམས་མྱོང་བརྒྱུད་སྤྲོད་གནང་ཞིང་། གངས་སྐྱིད་དང་དྷ་
སྟེང་གི་ཕ་མའི་ཚོགས་ཆུང་གི་ཚོགས་གཙོ་དང་། ཧིན་བོད་མཛའ་འབྲེལ་ཚོགས་
པའི་དྲུང་ཆེ། བོད་རིགས་ཚོང་ལས་བདེ་ཚོགས་ཀྱི་དྲུང་ཆེ། བོད་ཀྱི་རོལ་དབྱངས་
མཐུན་ཚོགས་ཀྱི་སློབ་སྟོན་པ། བོད་རྒྱལ་ཡོངས་རྩེད་རིགས་ཚོགས་པའི་རྒྱུན་ལས་
གནང་བ་སོགས་བཙན་བྱོལ་བོད་མིའི་སྤྱི་ཚོགས་ཁྲོད་ལས་རིགས་སྣ་ཚོགས་ནང་བྱ་
དངོས་ཀྱི་ཐོག་ནས་བོད་མིའི་སྐྱིད་སྡུག་མཉམ་མྱོང་མཚོན་པའི་འགན་ཁུར་ཡུན་
རིང་བཞེས་དང་བཞེས་མུས་ཡིན།



ལོ་རྒྱུས་དང་འབྲེལ་ཡོད་འདྲ་དཔར་ཁག 215
ཇོ་ཁང་རིན་པོ་ཆེ་ཀུན་བཟང་ཆོས་འཕེལ་མཆོག་གི་སྐུ་དཔར།
ལོ་རྒྱུས་གསུང་མི་སྒང་པ་བདེ་སྐྱིད་
ཕ་ཕུན་ཚོགས་ལགས། །
ལོ་རྒྱུས་གསུང་མི་སྒང་པ་བདེ་སྐྱིད་ཟླ་
བ་རིན་ཆེན་ལགས།



216
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཟླ་བ་རིན་ཆེན་ལགས་༧གོང་ས་མཆོག་གི་སྐུ་སྲུང་ཞབས་ཞུའི་སྐབས། །
༡༩༧༨ ལོ་ཙམ་ལ་ཨ་ཁུ་བཀྲིས་ལགས་དང་། ཕ་ཕུན་ཚོགས།
མ་ཚེ་རིང་དབྱངས་སྒྲོན།



ལོ་རྒྱུས་དང་འབྲེལ་ཡོད་འདྲ་དཔར་ཁག 217
དཔལ་ལྡན་སྲིད་སྐྱོང་མཆོག་དང་ལྷན་དུ་བོད་མིའི་ཚོང་ལས་བདེ་ཚོགས་ཀྱི་
རྒྱུན་ལས་ཁག་གཅིག
<བད་མི་མང་སྤྱི་འཐུས་ལྷན་ཚོགས།
བོད་མི་མང་སྤྱི་འཐུས་ལྷན་ཚོགས་ཀྱི་ཚོགས་གཙོ་བགྲེས་གཞོན་རྣམ་གཉིས་དང་ལྷན་དུ་
དྷ་ས་རྒྱ་གར་བོད་དོན་རྒྱབ་སྐྱོར་ཚོགས་པ་ཁག་གི་མི་སྣ།(༢༠༡༤)



218 རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཕྱི་ལོ་ ༢༠༠༨ ནས་ ༢༠༡༡ བར་གྱི་བོད་མི་ཚོང་ལས་བདེ་ཚོགས་ཀྱི་རྒྱུན་ལས།
༢༠༡༠ ལོར་ནོ་བེལ་ཞི་བདེའི་གཟེངས་རྟགས་ཉིན་མོ་དང་། ཧི་མ་ལ་ཡའི་རྒྱལ་སྤྱིའི་དུས་
སྟོན་ཉིན་མོར་མཛད་རིམ་སྙན་སྒྲོན་གནང་སྐབས།



ལོ་རྒྱུས་དང་འབྲེལ་ཡོད་འདྲ་དཔར་ཁག 219
ཧི་མ་ཙཱལ་མངའ་སྡེའི་བློན་ཆེན་སཱུ་དྷིར་ཤཱར་མ་མཆོག་དང་ལྷན་དུ། །
༢༠༠༡ ལོར་ཧིན་བོད་མཛའ་འབྲེལ་ཚོགས་པའི་ཚོགས་མི་ཁག་གཅིག་



220
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
དྷ་ས་རིགས་སློབ་ཏུ་སློབ་གཉེར་བྱེད་སྐབས་སློབ་གྲོགས་ཁག་གཅིག་དང་མཉམ་དུ།
རི་རྩྭ་ཌ་ང་ཡི་དཔའ་བོ་ཞེས་པའི་གློག་བརྙན་དབུ་འབྱེད་སྐབས་སྤྱི་འཐུས་
ཚོགས་གཞོན་རྒྱ་རི་སྒྲོལ་མ་མཆོག་དང་ལྷན་དུ།



ལོ་རྒྱུས་དང་འབྲེལ་ཡོད་འདྲ་དཔར་ཁག 221
སེ་པན་རྒྱལ་ཁབ་ཁེ་ཏ་ལོ་ནི་ཡའི་མི་རིགས་སྲིད་འཛིན་མཆོག་དང་བོད་མིའི་ཚོང་ལས་བདེ་
ཚོགས་ཀྱི་འཐུས་མི་ལྷན་དུ་སྲིད་འཛིན་ཕོ་བྲང་དུ།
$ WORLD TB DAY 2014
"RUN FOD 3" MAHS 35
ICH THE
]
Mས་
ORGANISED
DEBERTASPITA
ང
F]
བོད་རྒྱལ་ཡོངས་རྩེད་རིགས་ཚོགས་པའི་རྒྱུན་ལས་ལྷན་བཞུགས།



222
རྒྱལ་ཁབ་ཤོར་བའི་ཕ་བུའི་བདེ་སྡུག་འབེལ་གཏམ་ལོ་རྒྱུས།
ཕྱི་ལོ་ ༢༠༠༤ ལོར་བོད་ཀྱི་གཞོན་ནུ་ལྷན་ཚོགས་ཀྱི་གོ་སྒྲིག་ཞུས་པའི་སིལ་པོལ་འགྲན་
སྡུར་ནང་གངས་ལྗོངས་འགྲིམ་འགྲུལ་རུ་ཁག་ལ་ཨང་དང་པོའི་རྒྱལ་ཁ་ཐོབ་སྐབས།
བུ་བསྟན་འཛིན་པ་སངས་དང་། བུ་མོ་བསྟན་འཛིན་མཚོ་མོ། ཕྲན་ཟླ་བ་རིན་ཆེན།
བུ་མོ་བསྟན་འཛིན་དབྱངས་སྒྲོན། བུ་མོ་བསྟན་འཛིན་མཆོག་སྐྱིད།



དཔེ་དེབ་ནང་དོན་ངོ་སྤྲོད།
ལྷ དེབ་ཕྲེང་ ༡༦ པ་འདིའི་ནང་སྒང་པ་བདེ་སྐྱིད་ཡབ་ཆེན་ཕུན་ཚོགས་ལགས་ནས་
གསུངས་པའི་གཙང་གམ་པ་ལྷུན་གྲུབ་རྫོང་ཁོངས་འབྲོག་པ་བྱ་སྒང་པའི་སྔོན་དུས་བྱུང་
རབས་ཆགས་དབྱིབས་དང་། ལོ་གསར་སོགས་གལ་ཆེའི་དུས་སྟོན། ཁུལ་དེའི་ཁྲལ་བསྡུ་
ཁྲིམས་གནོན་དང་ཚོང་འདུས་སྐོར། སོ་ནམ་ཞིང་ལས། གཉེན་སྒྲིག་ཆོ་ག་དང་འབྲེལ་
བའི་བཤད་པ་སོགས་ཡུལ་གྱི་གནའ་སྲོལ་བྱ་རིམ་མི་ཉུང་བ་ཞིག་དང་། རྒྱ་དམར་གྱིས་
བཙན་འཛུལ་བོད་ས་ཡོངས་རྫོགས་དྲག་གནོན་དབང་བཟུང་གིས་བོད་མི་ནང་ཁུལ་མངའ་
བདག་མངའ་ཚབ་དང་། ཞིང་པ་དབུལ་ཕྱུག་སོགས་མིང་འདོགས་དབྱེ་འབྱེད་ཀྱིས་འཐབ་
རྩོད་སྐུལ་སློང་སྡུག་སྦྱོང་མནར་གཅོད་བཏང་རིམ། དེ་བཞིན་ཁོར་ཡུག་བརྡལ་བཤིག་དང་
རི་སྐྱེས་སྲོག་ཆགས་མང་པོ་སྡེབ་གསོད་ཡུ་མེད་བཏང་སྐོར། རང་ཡུལ་དུ་སྡོད་བཟོད་བྲལ་
ཏེ་སྒང་ཏོག་ཏུ་བྲོས་བྱོལ་ཕེབས་ཏེ་ལམ་བཟོ་བརྒྱུགས་པ་དང་། རིམ་པས་སྦེལ་ཀོབ་གཞིས་
ཆགས་སུ་གནས་སྤོས་ཐབ་གཞིས་གསར་བཟུང་སོགས་དང་།
སྒང་པ་བདེ་སྐྱིད་བུ་ཟླ་བ་རིན་ཆེན་ལགས་ནས་གསུངས་པའི་རང་ཉིད་སྐྱེས་ཡུལ་
དང་། སྦེལ་ཀོབ་གཞིས་ཆགས་སུ་ཕ་མ་གཉིས་དང་ལྷན་དུ་གནས་སྤོས་སློབ་གྲྭར་བསྐྱོད་
སྐོར། ཕ་མའི་འཚོ་ཐབས་དཀའ་ངལ་མ་བཟོད་པར་ཚོང་གཡོག་ཏུ་ཕྱིན་པ། དྭང་སློབ་
དམག་སྒར་དུ་ཞུགས་ཏེ་དྲག་པོའི་སློབ་སྦྱོང་ཚད་ལྡན་གནང་རྗེས་དྭང་སློབ་དགེ་རྒན་
དང་། ༧གོང་ས་མཆོག་གི་སྐུ་སྲུང་ཞབས་ཞུའི་སྐལ་བཟང་གོ་སྐབས་རིམ་ཐོབ། དམག་
སྒར་ནས་ལུགས་མཐུན་རྩེ་དགོངས་འཁྲོལ་རྗེས་དྷ་སར་ནང་ཆོས་དང་། སྐད་ཡིག རྒྱལ་
རབས་སོགས་ལ་མཁས་པའི་མི་སྣ་མང་པོའི་ཞབས་ལ་གཏུགས་ཏེ་རིག་གཞུང་ལ་སྦྱངས་
བརྩོན་བྱས་པ། གངས་ལྗོངས་བོད་ཀྱི་འགྲིམ་འགྲུལ་ལས་ཁང་གསར་འཛུགས་ཀྱིས་མཚོན་
ཧིན་བོད་མཛའ་འབྲེལ་ཚོགས་པའི་རྒྱུན་ལས་དང་། བོད་རྒྱལ་ཡོངས་རྐང་རྩེད་པོ་ལོའི་
རྒྱུན་ལས་སོགས་བཙན་བྱོལ་བོད་མིའི་སྤྱི་ཚོགས་ཁྲོད་སྤྱི་སྨན་ལས་གནས་མང་པོའི་ནང་
དང་བས་ཀུན་བླངས་འགན་ཁུར་སྲི་ཞུ་བསྒྲུབས་རིམ་ཉམས་མྱོང་དང་འབྲེལ་བོད་རིགས་
ན་གཞོན་ཕོ་མོ་ཡོངས་ལ་ལྷག་བསམ་གཞེན་སྐུལ་བཅས་གསལ་ཡོད།།
རྔ230
